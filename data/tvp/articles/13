Włoski burmistrz zakazał muzułmanom modlitwy na placach,"Muzułmanie nie mogą odmawiać modlitw na ulicach i placach. Taki zakaz wydał burmistrz miejscowości Palma Campania pod Neapolem – poinformowało „Corriere del Mezzogiorno”. Według włodarza, takie rozporządzenie gminy to „sprawa porządku publicznego”.","Nowy przepis w Palma Campania wszedł w życie kilka dni temu. Burmistrz Nello Donnarumma zakazał mieszkańcom wyznającym Islam gromadzenia się na placach, aby się modlić.– To nie kwestia rasizmu – zapewnił włodarz. Burmistrz tłumaczył, że na terenie gminy brakuje przestrzeni, aby pomieścić taką liczbę osób w jednym miejscu. Jak podają włoski dziennik, na terenie gminy mieszka blisko 2 500 Bengalczyków, a prawie wszyscy to muzułmanie.Donnarumma dodał, że Palma Campania to „jedno z miast z największą liczbą mieszkańców pochodzących z Bangladeszu”. Zaznaczył, że liczba ta stale wzrasta, a nawet prawie się podwaja, gdy na modlitwę przyjeżdżają imigranci z pobliskich miejscowości. – Moja decyzja podyktowana jest troską o porządek publiczny. Na całym terytorium pracuje tylko 11 funkcjonariuszy policji. Nie mamy też wystarczającej przestrzeni, aby ugościć wszystkie te osoby. Rozmawiałem już o tym z prefektem i kwestorem prowincji. Popierają mój wybór.",,
Prezydent Duda: Gaz z USA to też kwestia bezpieczeństwa Europy Środkowej,"Potrzebujemy dywersyfikacji źródeł dostaw gazu; bezpieczeństwo energetyczne jest potrzebne nie tylko w Polsce, ale w całym obszarze pomiędzy Bałtykiem, Adriatykiem i Morzem Czarnym – mówił prezydent Andrzej Duda w gazoporcie Sabine Pass, należącym do firmy Cheniere, gdzie spotkał się z sekretarzem ds. energii USA Rickiem Perry'm.","Podczas wspólnej konferencji prasowej prezydent wskazywał, że Cheniere podpisała z PGNiG umowę na dostawy gazu skroplonego do Polski. – Już niedługo stąd odpłyną pierwsze gazowce, po to, aby zasilić terminal w Świnoujściu i zasilić naszą część europejskiej sieci gazowej – powiedział Duda.– Do Polski płynie gaz z USA, płynie nie tylko do naszego kraju, ale mam nadzieję, będzie płynął też do całego regionu Europy Centralnej. To nie tylko kwestia naszego bezpieczeństwa, bezpieczeństwa RP, ale to kwestia także bezpieczeństwa Europy Środkowej, w której spotkały się państwa, jak to nazwaliśmy, Trójmorza – dodał.Duda podkreślił, że bezpieczeństwo energetyczne jest potrzebne nie tylko w Polsce, ale w całym obszarze pomiędzy Bałtykiem, Adriatykiem i Morzem Czarnym. – W obszarze, nad którym niepodzielnie jeszcze do niedawna panował rosyjski Gazprom. Po doświadczeniach Ukrainy, po tym jak Rosjanie potrafili nagle przerwać dostawy tego niezwykle potrzebnego, niezbędnego surowca, wszyscy wyciągnęliśmy tragiczną lekcję – mówił prezydent.",,
Trump wysłuchał propozycji działań odwetowych. Wśród nich jest atak na rafinerię,"Cyberatak oraz ataki militarne na irańskie instalacje naftowe i obiekty irańskich Strażników Rewolucji są wśród opcji działań odwetowych, jakie rozważa administracja USA w odpowiedzi na przypisywane Iranowi ataki na dwie saudyjskie rafinerie – podała NBC News.","W artykule opublikowanym we wtorek wieczorem (czasu miejscowego) amerykańska stacja napisała, że w poniedziałek wojskowi eksperci przedstawili prezydentowi Donaldowi Trumpowi „wachlarz dostępnych opcji militarnych i niemilitarnych”.Wśród potencjalnych celów dla uderzenia wojskowego armia USA wskazała irańską rafinerię w Abadanie – największy tego rodzaju obiekt na świecie, oraz wyspę Chark, na której znajduje się największy irański terminal eksportowy ropy naftowej. Inne opcje obejmują zbombardowanie wyrzutni pocisków, baz wojskowych lub innych obiektów należących do Strażników Rewolucji, elitarnej formacji irańskiej armii.Trump miał poprosić o opracowanie dalszych możliwości, „poszukując skoncentrowanej odpowiedzi, która nie wciągnęłaby USA w większy konflikt zbrojny z Iranem” – pisze NBC, powołując się na źródła zaznajomione z przebiegiem spotkania. NBC podkreśla za anonimowymi urzędnikami, że na razie nie ma żadnych sygnałów świadczących o tym, że USA zamierzają wkrótce przeprowadzić akcję militarną oraz że dotąd nie zapadły w tej sprawie żadne decyzje.Stacja przypomina, że pomysł działań zbrojnych spotkałby się z oporem ustawodawców obu partii w Kongresie. Politycy wielokrotnie nalegali na ograniczenie współpracy wojskowej USA z Arabią Saudyjską wskazując fakt zamordowania krytycznego wobec Rijadu dziennikarza Dżamala Chaszodżdżiego oraz krwawą interwencję wojskową pod wodzą Saudów w Jemenie.Sobotnie ataki na dwie instalacje saudyjskiego koncernu Aramco, położone na wschodzie Arabii Saudyjskiej spowodowały wstrzymanie produkcji 5,7 mln baryłek ropy dziennie, czyli ok. 50 proc. całkowitej produkcji Aramco (5 proc. globalnej podaży). We wtorek władze w Rijadzie zapowiedziały, że krajowa produkcja ropy zostanie przywrócona do poprzedniego poziomu do końca września.",,
Kornel Morawiecki: Wolni i Solidarni wystawią własne listy w wyborach samorządowych,Wolni i Solidarni stworzą własny komitet wyborczy w wyborach samorządowych – zapowiedział we Wrocławiu szef WiS Kornel Morawiecki.,"Morawiecki dodał, że negocjacje pomiędzy WiS a Zjednoczoną Prawicą ws. wspólnego startu w wyborach samorządowych zakończyły się niepowodzeniem. Legendarny opozycjonista uważa, że stało się tak wskutek złej oferty ze strony rządzącej partii. – Oferta wobec nas była nie do zaakceptowania. W zamian za miejsca na wspólnej liście do sejmików wojewódzkich mieliśmy zrezygnować z wystawiania swoich kandydatów (na prezydentów) w dużych miastach. Zresztą propozycje miejsc dla naszych kandydatów na wspólnych listach też nie były najlepsze, bo poniżej piątej pozycji - podkreślił Kornel Morawiecki. Jak dodał, takie rozwiązanie było nie do zaakceptowania dla jego ugrupowania. Dodał, że Wolnym i Solidarnym zależało szczególnie na wystawieniu kandydatury Urszuli Kokosińskiej na prezydenta Warszawy. – Chcemy mieć swego kandydata w stolicy, choćby ze względu na rozpoznawalność naszej partii – powiedział szef WiS.",,
Kilkadziesiąt ofiar trzęsienia ziemi w Albanii. Zakończono akcje ratunkową,"Bilans ofiar śmiertelnych wtorkowego trzęsienia ziemi w Albanii wzrósł do 50 i zakończono już operacje ratunkowe – ogłosił w sobotę premier Edi Rama dziękując miejscowym i zagranicznym ekipom, które przyszły na pomoc, głównie z Francji.","– Liczba ofiar śmiertelnych trzęsienia ziemi osiągnęła 50, operacje ratunkowe zakończono – powiedział w sobotę premier Edi Rama na posiedzeniu rządu. Rannych w trzęsieniu zostało około 900 osób, 41 z nich jest w dalszym ciągu w szpitalu. Premier Rama odwiedził ratowników francuskich pracujących w Durres, gdzie ok. 700 budynków zostało poważnie uszkodzonych, a część się zawaliła. „Dwa tygodnie temu w Albanii (...) mieliśmy święto sportu” – napisał po francusku w tweecie premier Rama odnosząc się do meczu w ramach kwalifikacji do Euro 2020. „Dwa tygodnie później spadła na nas życiowa tragedia, a mistrzowie świata w ratowaniu życia innych są w Albanii. Pozostaniemy na zawsze wdzięczni” – dodał. Do tweetu dołączone było zdjęcie z francuskimi ratownikami. Rama obiecał, że w przyszłym roku każda rodzina, która w trzęsieniu ziemi straciła dach nad głową, otrzyma mieszkanie. Trzęsienie ziemi o magnitudzie 6,4 nawiedziło 2,8-milionową Albanię we wtorek o świcie. Najbardziej ucierpiały 400-tysięczne turystyczne miasto Durres nad Adriatykiem i Thumane na północ od stolicy kraju, Tirany.",,
Jaceniuk przed szczytem UE: sukcesem Rosji jest Europa bez sukcesu,"– Doceniam wsparcie naszych polskich przyjaciół na rzecz integralności terytorialnej i niepodległości Ukrainy – powiedział ukraiński premier Arsenij Jaceniuk  po spotkaniu z Ewą Kopacz w Brukseli. Jak dodał, liczy na to, że UE utrzyma sankcje wobec Rosji. – Sukcesem Rosji jest Europa bez sukcesu – podkreślił.","Po spotkaniu z premier Ewą Kopacz Jaceniuk powiedział, że Ukraina ma bardzo silne relacje z naszym krajem. – Doceniam wsparcie naszych polskich przyjaciół na rzecz integralności terytorialnej i niepodległości Ukrainy powiedział szef ukraińskiego rządu. I dodał: – Polska jest stanowcza jeśli chodzi o nasze dążenie do pokoju i stabilności, a także wysiłki podejmowane przeciwko rosyjskiej agresji. ""Sukcesem Rosji jest Europa bez sukcesu""Jaceniuk liczy na to, że UE utrzyma sankcje. Jego zdaniem w tej sprawie nie chodzi już o samą Ukrainę, ale o przyszłość Unii Europejskiej.– Jeśli UE nie utrzyma restrykcji przeciwko Rosji albo ich nie zwiększy, to będzie to największy sukces prezydenta Putina.  Sukcesem Rosji jest Europa bez sukcesu – powiedział premier Ukrainy po spotkaniu z szefową polskiego rządu i w oczekiwaniu na unijny szczyt. Premier Kopacz na unijnym szczycieW czwartek w Brukseli rozpoczyna się dwudniowy szczyt UE. Najważniejsze tematy, które mają zostać poruszone to unia energetyczna, kryzysukraiński i stosunki z Rosją, sytuacja w Libii, a także sytuacja gospodarczaw krajach unijnych. Premier Ewa Kopacz ma spotkać się także z przywódcami Europejskiej Partii Ludowej oraz liderami Grupy Wyszehradzkiej.",,
Prezes TK uczestniczy w obchodach 100. rocznicy wybuchu powstania wielkopolskiego,W trakcie obchodów 100. rocznicy wybuchu powstania wielkopolskiego na ścianie budynku Wielkopolskiego Urzędu Wojewódzkiego w Poznaniu odsłonięto Tablicę Wdzięczności. W uroczystościach wzięła udział m.in. prezes Trybunału Konstytucyjnego Julia Przyłębska.,"– Wszyscy jesteśmy powstańcami wielkopolskimi (...), powstańcy wielkopolscy walczyli o całą Polskę, o całą Rzeczpospolitą – mówił w trakcie obchodów premier Mateusz Morawiecki. Na profilu twitterowym TK zamieszczono zdjęcia z uroczystości, w których uczestniczyła prezes Trybunału Julia Przyłębska.Premier Morawiecki wręczył też Medale Stulecia Odzyskanej Niepodległości. To wyróżnienie dla osób, które od lat działały na rzecz upowszechnienia wiedzy m.in. o powstaniu wielkopolskim. Medal otrzymała m.in. pochodząca z Poznania Przyłębska.",,
Demonstracja pod Oknem Papieskim. Chcą okazać wsparcie abp. Jędraszewskiemu,"Pod Oknem Papieskim krakowskiej kurii odbędzie się w sobotę demonstracja. Jej uczestnicy chcą stanąć w obronie abp. Marka Jędraszewskiego i okazać mu wsparcie. Metropolita krakowski w ostatnich dniach spotkał się z ostrą krytyką środowisk liberalno-lewicowych, broniących ideologii LGBT, które domagają się m.in. odwołania arcybiskupa. Chodzi o jego słowa o „tęczowej zarazie”, które wypowiedział podczas homilii 1. sierpnia.","Krakowskie spotkanie zacznie się w sobotę o godz. 15 – jak napisali organizatorzy, w godzinę miłosierdzia. Na Facebooku powstało wydarzenie „Murem za Arcybiskupem Markiem”, podczas którego – jak wzywają jego organizatorzy – chcą „okazać mu wsparcie i głęboką wdzięczność za jego odwagę i wierność Ewangelii”. „Przyjdź, daj świadectwo, stań w obronie naszej świętej wiary” – dodają.W opisie wydarzenia podkreślono, że demonstracja jest odpowiedzią na „zmasowany atak środowisk lewicowych” na krakowskiego metropolitę.„Prośmy Boga o siłę, by obronić Polskę przed »tęczową zarazą«” – wezwał z kolei w poniedziałek jezuita ks. Dariusz Kowalczyk w mediach społecznościowych. Kapłan zachęcił także do zgromadzenia się przed krakowską kurią w sobotę. „Okażmy arcybiskupowi nasze poparcie. Zawiadomcie znajomych, roześlijcie emaile” – dodał.",,
Jaki: Odbywa się poważny bój o Polskę,"– Musimy być w pełni zdeterminowani i pójść głosować w niedzielę, bo naprawdę odbywa się poważny bój o Polskę - przekonywał w piątek w Zakopanem kandydat Zjednoczonej Prawicy do europarlamentu Patryk Jaki.","– W niedzielę będziemy podejmowali wybór: albo Koalicja Europejska i słabe państwo, albo Zjednoczona Prawica i silne państwo. Dane Organizacji Współpracy Gospodarczej i Rozwoju (OECD) pokazują, że dzięki rządom Zjednoczonej Prawicy, Polska ma się rozwijać w najbliższych latach. – przekonywał Jaki. Stwierdził też, że polska gospodarka ma się stać „jedną z najlepszych na świecie”. – To nie jest przypadek, to jest efekt naszej bardzo ciężki pracy, zarówno jeżeli chodzi o wzmacnianie państwa, wymiar sprawiedliwości jak i wiele innych rzeczy – zapewniał kandydat Zjednoczonej Prawicy. Przypomniał, że w Zakopanem zaczynał swoją kampanię i w piątek ją kończy także pod Giewontem. Patryk Jaki kandyduje z trzeciego miejsca na liście komitetu PiS w okręgu małopolsko-świętokrzyskim.– Podczas tej kampanii odbyliśmy 103 otwarte spotkania. Dla nas to jest pewnego rodzaju rekord. Jestem przekonany, że dołożymy malutką cegiełkę do tego, żeby w niedzielę Zjednoczona Prawica po raz kolejny świętowała – powiedział Jaki. Kandydat do Parlamentu Europejskiego komentował też ostatnie sondaże wyborcze. – We wszystkich sondażach jednak wygrywamy i moim zdaniem wygrywamy dlatego, że Polacy dostrzegają dane choćby OECD mówiące, że Polska będzie jedną z najsilniejszych gospodarek na świecie. Można powiedzieć, idziemy pod prąd, bo na świecie recesja. To powoduje, że wygrywamy w sondażach, ale nie może nas to zmylić – zaznaczył Jaki. Poparcia kandydatom Zjednoczonej Prawicy udzielił burmistrz Zakopanego Leszek Dorula. – Żyjemy w wolnym, demokratycznym kraju. Każdy ma prawo myśleć i głosować na kogo chce. Każdy, kto posługuje się rozumem powinien rozważyć co w ostatnich latach zrobiono dla Polski, dla naszego regionu, dla samego Zakopanego – mówił burmistrz Zakopanego.",,
Magierowski dla izraelskiej telewizji: narracja o kolaboracji Polski z Niemcami wymagała reakcji,"– Przez wiele lat Polska przede wszystkim w mediach międzynarodowych była przedstawiana jako współsprawca z Niemcami, używam tego słowa celowo, podczas II wojny światowej i podczas holokaustu. Reakcje na tę narrację ze strony polskich dziennikarzy, ekspertów, historyków nie przynosiły efektu. Stąd pomysł stworzenia prawa, które pomogłoby nam zwalczać tę narrację – powiedział Marek Magierowski w rozmowie z izraelską telewizją.","Ambasador Rzeczypospolitej Polskiej w Izraelu udzielił wywiadu redakcji Ñews24, hiszpańskojęzycznego programu emitowanego na antenie telewizji iNews24 adresowanego do telewidzów w krajach języka hiszpańskiego.  Polski poseł w Tel Awiwie wyjaśnił, że narracja o współodpowiedzialności Polski i Niemiec jest „bardzo bolesna z punktu widzenia polskiego społeczeństwa”. Odniósł się także do wypowiedzi Israela Katza, ministra spraw zagranicznych, określając ją mianem „ewidentnie rasistowskiej”. – Rozumiemy doskonale, że w Izraelu trwa kampania wyborcza i niektórzy politycy mogą wygłaszać słowa, deklaracje, które pomogą im uzyskać więcej głosów, ale są granice dopuszczalności tego, co można powiedzieć w dyskursie publicznym – wskazał Magierowski.  – Powtórzę za moim premierem, że mamy nadzieję, iż politycy izraelscy, ci najważniejsi, liderzy Państwa Hebrajskiego będą umieli zareagować na takie deklaracje – dodał ambasador. Pytany o politykę Polski „wobec Unii Europejskiej” ambasador zwrócił uwagę, że „jesteśmy członkiem Unii Europejskiej, współtworzymy Unię Europejską, jesteśmy wewnątrz UE i chcemy również współtworzyć jej politykę”. Marek Magierowski podkreślał, że obecnie jesteśmy świadkami „próby odzyskania terenu” za pomocą różnych środków, przede wszystkim politycznych, ale także militarnych, o czym świadczy aktywna obecność, również wojskowa, Rosji w Syrii.  Ambasador zwrócił uwagę również na ciepłe relacje przywódców Izraela i Rosji, z którą Polska toczy obecnie spór. Tłumaczył je odmiennymi doświadczeniami historycznymi. Zastrzegł, że w żadnym wypadku nie czuje się kompetentny ani powołany, by krytykować politykę zagraniczną Izraela. Podkreślił jednak szczególną aktywność Kremla właśnie na Bliskim Wschodzie.  – Rozumiem, że relacje Izraela z Rosją różnią się od naszych. Ale zawsze powtarzam, że z Rosją trzeba ostrożnie. My z Rosją mamy doświadczenia bardzo niedobre, bolesne. Trzeba ostrożnie również w kontekście tej ekspansji Rosji również w tym regionie świata. Na przykład nad relacjami Rosji z Iranem. To również temat złożony. Jestem pewien, że Izraelczycy doskonale to widzą – mówił polski dyplomata. – Wierzę, że może nie w ciągu kilku miesięcy, ale w ciągu kilku lat Wenezuela odzyska swoją siłę gospodarczą i atrakcyjność, również z punktu widzenia interesów ekonomicznych polskich przedsiębiorstw. Odnosząc się do „ogromnych wpływów Rosji w Ameryce Łacińskiej, a szczególnie w Wenezueli” ambasador wskazał, że odpowiedź na pytanie o motywy jest bardzo prosta: – Stany Zjednoczone. Rosja zawsze starała się zbliżyć geograficznie i politycznie do Stanów Zjednoczonych. Wydarzenia z 1961 r., próba umieszczenia pocisków na Kubie, a teraz ta próba utrzymania Maduro przy władzy i ekspansji politycznej w niektórych innych krajach – wyjaśniał Magierowski. – Sądzę, że okres współpracy Rosji, przynajmniej w niektórych obszarach, ze Stanami Zjednoczonymi, się skończył. Rosja staje się agresywnym rywalem USA na globalnej scenie – konkluduje poseł RP w Izraelu.",,
Tragedia na drodze. Samolot spadł na jadący samochód [WIDEO],"Dwie osoby lecące niewielkim samolotem zginęły w wypadku na Florydzie. Jak poinformowały lokalne media, dwusilnikowa maszyna runęła na jadący trasą szybkiego ruchu samochód.","Samolot typu Beechcraft Baron wystartował z lotniska w mieście Ocala na Florydzie. Miał odbyć lot próbny po naprawie. W pewnym momencie maszyna zaczęła szybko tracić wysokość i spadła na samochód jadący wielopasmową trasą szybkiego ruchu. Kierowca auta przeżył, ale z obrażeniami trafił do szpitala.",,
Ukraina zakazuje handlu walutami. Premier: dowiedziałem się o tym z internetu,"Ukraiński bank centralny ogłosił w środę, że wprowadza poważne ograniczenia w handlu walutami. Przez dwa dni klienci banków nie będą mogli zlecać im zakupu dewiz, a przedsiębiorstwa zajmujące się importem muszą ponownie sprawdzić swoje kontrakty. Było to zaskoczeniem nie tylko dla biznesmenów. – Nikt tego ze mną nie konsultował, dowiedziałem się z internetu – wścieka się premier Arsenij Jaceniuk.","Jaceniuk ocenił, że „ma to bardzo złożony i negatywny wpływ” na gospodarkęUkrainy, równowagę systemu finansowego i kurs wymiany walut.Wezwał ponadto do zwołania nadzwyczajnej sesji Rady Najwyższej w celuprzyjęcia koniecznych decyzji zmierzających do ustabilizowania ukraińskiegosystemu finansowego.Dodał, że wraz z minister finansów Natalią Jaresko wystąpią do prezydentaPetra Poroszenki, aby wezwał na rozmowę szefową banku centralnego WałerięHontariewą.Dla podtrzymania stabilności walutyNarodowy Bank Ukrainy podjął decyzję o zakazaniu do piątku, 27 lutego, handluwalutami na polecenie klientów w sytuacji gwałtownego osłabienia się hrywny.W oświadczeniu poinformowano, że zakaz nałożono, „aby podtrzymać stabilnośćwaluty i ograniczyć nieuzasadniony popyt na dewizy ze strony klientów”. Zakazobowiązuje od środy. Decyzja zapadła dzień po tym, jak kurs hrywny spadł o 11,1 proc., mimowprowadzonych na początku tygodnia ograniczeń w handlu dewizami. Kilka godzin po środowej decyzji Narodowy Bank Ukrainy zaoferował skupdolarów po kursie 21,7 hrywien, co oznacza – jak odnotowuje Reuters – żeklienci zmuszeni do sprzedaży dolarów otrzymaliby o jedną trzecią mniej niżwynosił ostatnio zanotowany rynkowy kurs przed zakazem i około połowy wstosunku do kursu oferowanego na czarnym rynku. Reuters przypomina, żeeksporterzy na Ukrainie muszą sprzedać 75 proc. swych wpływów w twardychwalutach.",,
Kraków: Odsłonięto pomnik Stanisława Pyjasa zamordowanego 42 lata temu,"W 42. rocznicę śmierci Stanisława Pyjasa – studenta Uniwersytetu Jagiellońskiego, współpracownika KOR, w Krakowie przy skwerze Studenckiego Komitetu Solidarności odsłonięto jego pomnik. – Odważył się stanąć i działać wbrew potężnemu systemowi – podkreślił wicepremier Piotr Gliński.","– Chciał być wolny, nie godził się na kłamstwo i obłudę. Bał się, ale był jednocześnie niewyobrażalnie odważny. Odważył się stanąć, działać, nieomal sam z kilkorgiem przyjaciół, naprzeciw i wbrew potężnemu, azjatyckiemu, bezlitosnemu, systemowi – podkreślił wicepremier Gliński.Dodał, że Stanisław Pyjas czerpał siłę z grona przyjaciół i duszpasterstwa Barka, był jedną z tych osób, która odważyła się stanąć naprzeciwko komunistycznego systemu. – Gdy stajesz po stronie prawdy i dobra, wobec kłamstwa i zła, wobec wielkiego systemu zła, a jest rok 1977, jest ciemna noc PRL-u (...) gdy stajesz po właściwej stronie, możesz zapłacić cenę najwyższą – powiedział szef MKiDN. Jak mówił, „to jest cała tajemnica śmierci Stanisława Pyjasa”. – On po prostu wybrał uczciwie. O lata świetlne pokonał moralnie innych, małych, skulonych karłów, którzy wtedy i często teraz robią kariery, relatywizują, pouczają, został za to przez komunistów zamordowany – zaznaczył minister kultury. Wicepremier Gliński przeprosił za to, że do dziś niewyjaśnione zostały okoliczności śmierci Pyjasa. – Przepraszamy, że ani bezpośredni, ani właściwi sprawcy tej zbrodni dokonanej na bezbronnym długowłosym studencie z chlebakiem nie zostali nawet draśnięci sprawiedliwością – zaznaczył minister kultury. Prezydent Andrzej Duda w liście odczytanym przez sekretarza stanu w Kancelarii Prezydenta Wojciecha Kolarskiego napisał, że Stanisław Pyjas był „jednym z tych, którzy podtrzymywali nadzieję”. – Dzisiaj, w Polsce niepodległej, zasłużenie odbiera hołd jako moralny zwycięzca i bohater naszej wolności – napisał prezydent Duda.  Dodał, że zabójstwo Pyjasa „nie zgasiło ducha w gronie jego kolegów i przyjaciół, nie podcięło skrzydeł młodym ludziom, z którymi upominał się on o wartości podstawowe”.",,
Francja : Senat przyjął  pakt fiskalny,"Francuski Senat przyjął w czwartek zaostrzający dyscyplinę budżetową unijny pakt fiskalny. Francja stała się tym samym 13. krajem w UE i 9. w strefie euro, który ratyfikował pakt podpisany przez przywódców w marcu w Brukseli.","Pod koniec października Senat musi jeszcze przyjąć tzw. ustawę organiczną,która sytuuje się między konstytucją a ustawą, mającą zagwarantowaćodpowiednią realizację paktu. Zgromadzenie Narodowe, niższa izba parlamentu, głosowało w tej sprawie już w środę.  Za paktem zagłosowało 306 senatorów, a 32 było przeciw. Partia Socjalistyczna nie ma większości w Senacie, gdzie do przyjęcia tekstu potrzebne były głosy prawicy. Pakt zobowiązuje 25 krajów-sygnatariuszy do większej dyscypliny w finansach publicznych. Przewiduje m.in. tzw. złotą regułę, według której roczny deficyt strukturalny nie może przekroczyć 0,5 proc. nominalnego PKB.  Pakt fiskalny podpisali w marcu przywódcy 25 krajów UE, z wyjątkiem Wielkiej Brytanii (która ma traktatowe wykluczenie z obowiązku wejścia do euro) i Czech. Polska i inne kraje spoza strefy euro, nie mając wspólnej waluty, nie mogły zablokować przyjęcia nowej umowy, ale też nie muszą wdrażać jej postanowień, póki nie przystąpią do strefy.  W czasie kampanii przed majowymi wyborami prezydenckimi socjalistycznykandydat Francois Hollande zapowiadał zamiar renegocjacji paktu. Na szczycie UE pod koniec czerwca Hollande doprowadził do przyjęcia Paktu Wzrostu i Zatrudnienia jako uzupełnienia do traktatu o pakcie fiskalnym. Przed głosowaniem premier Francji Jean-Marc Ayrault mówił, że w razieodrzucenia paktu grozić będzie „załamanie unii walutowej”. Szef dyplomacjiLaurent Fabius ostrzegał z kolei we wtorek przed „katastrofalnymikonsekwencjami”.  Przeciwko paktowi była część Zielonych, mimo że przypadły im dwa stanowiska w rządzie, a także radykalna lewica, która 30 września zorganizowała na ulicach Paryża wielki protest przeciwko „paktowi nieustannych oszczędności”. Przeciwko była również skrajna prawica, a nawet lewe skrzydło Partii Socjalistycznej.",,
Konwojent ukradł 3 miliony euro. Po prostu odjechał,"Nie milion, jak pierwotnie poinformowano, a aż trzy miliony euro ukradł pracownik firmy konwojenckiej we Francji. Sprawca spokojnie odjechał z pieniędzmi sprzed agencji bankowej.","Lokalne media informują, że do incydentu doszło w Aubervilliers pod Paryżem, miejscowości zamieszkałej głównie przez imigrantów. Pieniędzmi opiekowało się trzech konwojentów. Dwóch z nich weszło do agencji bankowej. Gdy wyszli, okazało się, że ich furgonetka zniknęła, w wraz z nią ich kolega, który siedział za kierownicą.Śledczy brali pod uwagę, że furgonetkę z pieniędzmi mogli przechwycić bandyci, którzy wzięli konwojenta za zakładnika. Świadkowie twierdzą jednak, że było inaczej. Zeznawali, że mężczyzna po prostu odjechał przez nikogo niezmuszany. Pusty pojazd został odnaleziony pół kilometra dalej.W przeszłości dochodziło do podobnych zdarzeń. W 2009 roku konwojent serbskiego pochodzenia Toni Musulin uciekł z furgonetką, w której znajdowało się 11 mln euro. Mężczyzna został schwytany i skazany na 5 lat więzienia. Udało się odzyskać tylko 9 mln euro.",,
PiS: zaostrzyć kary. TR: to taniec na grobach,"PiS chce, by Sejm zajął się pijanymi kierowcami już na najbliższym posiedzeniu. Politycy bardzo żywo zareagowali na tragiczny wypadek w Kamieniu Pomorskim i już prześcigają się w pomysłach, jak rozwiązać problem pijanych na drogach.","PiS domaga się zaostrzenia kar dla pijanych kierowców. Jak podkreśla poseł PiS Andrzej Duda,najniższą karą nie może być, jak dotychczas – grzywna, ale pół roku pozbawienia wolności. Również górna granica kary z dwóch lat powinna być, zdaniem PiS, podwyższona do 5 lat. Do tego,jak zaznacza Andrzej Duda, samochód pijanego kierowcy powinien być konfiskowany. Prawo iSprawiedliwość chce również podwyższenia kary dla tych kierowców, którzy mimo zabrania prawajazdy, nadal wsiadają za kierownicę. Obecnie takie osoby mogą dostać pięciusetzłotową grzywnę.Poseł Duda zapowiedział, że jego klub zgłosi odpowiedni projekt zmian w prawie.Prawo i Sprawiedliwość krytykuje też rząd i sugeruje, że spotkanie z ministrami sprawiedliwości ispraw wewnętrznych, które zwołał premier, będzie „zwykłą pokazówką”. – Gdyby Donald Tusk chciał rzetelnie podchodzić do swych obowiązków, to projekt Prawa i Sprawiedliwości zaostrzający kary w przypadku również takich wydarzeń, z jakimi mieliśmy do czynienia wczoraj, dawno byłby uchwalony – uważa szef klubu PiS Mariusz Błaszczak.Solidarna Polska także uważa, ze surowsze kary mogą być rozwiązaniem problemu. – Solidarna Polska rozpoczyna akcję „zero tolerancji dla pijanych bydlaków za kółkiem”  – oświadczył poseł SP Patryk Jaki i dodał emocjonalnie, że „ma dość takich sytuacji” kiedy w wypadkach z udziałem pijanych kierowców giną rodziny.  Jaki podkreślił, że  w 2012 roku Polska była niechlubnym rekordzistą w Unii Europejskiej jeśli chodzi o pijanych kierowców.  – Mamy najbardziej liberalne prawo i najbardziej liberalne orzecznictwo w całej Unii Europejskiej – tłumaczył powód takiego stanu rzeczy poseł Jaki.Gotowy projekt ustawy ws. pijanych kierowców ma też SLD. Lewica proponuje szeroką prewencję – obowiązek wożenia ze sobą alkomatu, dodatkowy przedmiot w szkole – wychowanie komunikacyjne. SLD chce też dodatkowo utrudnić życie osobom, które utraciły prawo jazdy w wyniku prowadzenia samochodu pod wpływem alkoholu. Ci kierowcy mieliby zdawać rozszerzony egzamin, by dokumenty odzyskać. Kierowca złapany po pijanemu po raz kolejny, według projektu SLD,  traciłby prawo jazdy dożywotnio.– Prawo jest dobre, to kary muszą być nieuchronne – uważa z kolei Małgorzata Kidawa-Błońska z Platformy Obywatelskiej. Jej zdaniem ważniejsza jest świadomość społeczna i przyzwolenie na jazdę po pijanemu. Kidawa-Błońska uważa działania opozycji „są czysto polityczne"". – Szybsza reakcja sądu, ale także w nas – zero pozwolenia  – podsumowuje posłanka PO.W ostrzejszym tonie wypowiada się Twój Ruch. Politycy Ruchu uważają, że politykom nie przystoi rozpoczynanie dyskusji na temat pijanych kierowców akurat dziś, nazywając takie reakcje „tańcem hien na grobach ofiar pijanych kierowców”.",,
Trump: Izrael był bardzo niesprawiedliwie traktowany przez ONZ,"Prezydent USA Donald Trump powiedział, przyjmując w Białym Domu izraelskiego premiera Benjamina Netanjahu, że obie strony konfliktu bliskowschodniego – Izrael i Palestyna – będą musiały pójść na kompromis.","Podczas konferencji prasowej Donald Trump ocenił, że Izrael był „bardzo, bardzo niesprawiedliwie” traktowany przez ONZ. Dodał, że odrzuca „niesprawiedliwe i jednostronne” działania przeciwko Izraelowi na forum ONZ.Trump podkreślał „niezniszczalne” więzy łączące Stany Zjednoczone i Izrael. Mówił także o wyzwaniach dla bezpieczeństwa Izraela, „włączając w to ambicje nuklearne Iranu”. Zapowiedział, że Stany Zjednoczone nigdy nie pozwolą Iranowi na zbudowanie bomby atomowej. „Okazja bez precedensu”Donald Trump dał do zrozumienia, że w kontekście uregulowania konfliktu między Izraelem a Palestyńczykami dopuszcza inne rozwiązanie, niż oparte na zasadzie dwóch państw, na które naciska wspólnota międzynarodowa. Osiedla – nie tak szybkoDonald Trump wezwał także Izrael do „wstrzymania się trochę” z budową nowych osiedli żydowskich na okupowanych terytoriach palestyńskich. Dodał także, że Izrael powinien wykazać się pewną elastycznością w rozmowach z Palestyńczykami.Dodał, że bardzo chciałby przenieść ambasadę USA w Izraelu z Tel Awiwu do Jerozolimy, ale podchodzi do tej sprawy z dużą ostrożnością.",,
„Skarga nadzwyczajna nie pogrążyła Sądu Najwyższego”,"Choć prokuratura dostaje tysiące wniosków w sprawie błędnych orzeczeń, do Sądu Najwyższego trafiają nieliczne – informuje „Rzeczpospolita”.","Do Prokuratury Krajowej wpłynęło już 3240 pism zawierających wniosek o skierowanie przez prokuratora generalnego skargi nadzwyczajnej od prawomocnego orzeczenia sądowego kończącego postępowanie. Nie są to głównie sprawy karne, lecz w większości sprawy cywilne – spadkowe i rodzinne. W grę nie wchodzi już kasacja od nich.Na 1552 zbadane wnioski o wniesienie skargi nadzwyczajnej minister sprawiedliwości wysłał do Sądu Najwyższego pięć skarg nadzwyczajnych. Jedna autorstwa prokuratora generalnego, reszta Rzecznika Praw Obywatelskich. Biuro prasowe SN informuje, że nie wyznaczono jeszcze żadnego terminu rozpoznania skargi. Instytucja skargi nadzwyczajnej została wprowadzona ustawą o Sądzie Najwyższym, która weszła w życie 3 kwietnia ubiegłego roku. Przewiduje ona m.in. możliwość składania do SN skarg nadzwyczajnych na prawomocne wyroki polskich sądów, w tym z ostatnich 20 lat.Zgodnie z ustawą skargę nadzwyczajną można wnosić w pięć lat od uprawomocnienia się skarżonego orzeczenia. Jeżeli od uprawomocnienia się orzeczenia upłynęło 5 lat, ale wywołało ono nieodwracalne skutki prawne lub przemawiają za tym wolności oraz prawa człowieka i obywatela zapisane w konstytucji, SN może również ograniczyć się do stwierdzenia, że wydano je z naruszeniem prawa.",,
Papież Franciszek: Nauczanie św. Jana Pawła II jest nadal aktualne,"Papież Franciszek wezwał w środę Polaków, aby nadal inspirowali się w życiu osobistym i społecznym słowami św. Jana Pawła II: „Nie lękajcie się, otwórzcie na oścież drzwi Chrystusowi”. Papież podkreślił, że nauczanie Jana Pawła II jest nadal aktualne.","Zwracając się do polskich pielgrzymów obecnych na placu Świętego Piotra Franciszek powiedział: „Wczoraj minęło 40 lat od wyboru na Stolicę Piotrową Karola Wojtyły, świętego Jana Pawła II”.– Aplauz dla świętego Jana Pawła II – dodał papież, reagując na brawa Polaków.– Jakże aktualne są jego słowa wypowiedziane w dniu inauguracji pontyfikatu: „Nie lękajcie się! Otwórzcie, otwórzcie na oścież drzwi Chrystusowi!”. Niech nadal inspirują one wasze życie osobiste, rodzinne i społeczne, niech będą zachętą do wiernego kroczenia za Chrystusem, dostrzegania Jego obecności w świecie, w drugim człowieku, zwłaszcza w ubogim i potrzebującym pomocy – mówił Franciszek.Przypomniał następnie: „Człowiek bowiem, jak nauczał papież z rodu Polaków, jest drogą Kościoła”.",,
Premier spotka się przed szczytem z posłami?,"Jeszcze w środę przed zaplanowanym na 8-9 grudnia  szczytem UE premier Donald Tusk powinien spotkać się z posłami – uważa szef klubu SLD Leszek Miller.
Zapowiedział, że jego klub złoży wniosek o zwołanie posiedzenia Komisji ds. UE. Specjalnego posiedzenia komisji domaga się także grupa posłów PiS i Solidarnej Polski. Według szefowej komisji Agnieszki Pomaski, takie posiedzenie jest jednak możliwe dopiero po szczycie w Brukseli.","Premier powinien przedstawić posłom informację, „z jakimi koncepcjami polska delegacja udaje się na ważny szczyt UE” – podkreślił Miller.  –  Pan premier był uprzejmy stwierdzić, że jest w każdej chwili do dyspozycji Sejmu, jeśli chodzi o debatę nad palącymi problemami UE. Skoro premier jest do dyspozycji, to proponuję, aby jutro odbyło się przynajmniej posiedzenie sejmowej Komisji ds. Unii Europejskiej z udziałem prezesa Rady Ministrów  –mówił szef klubu Sojuszu.  W jego ocenie posiedzenie sejmowej komisji należy tym bardziej zwołać, gdyż w innych krajach UE, np. we Francji, odbywają się debaty parlamentarne dot. najbliższego szczytu unijnego. –  Z Francji często braliśmy natchnienie, jako Polacy, więc w tej sprawie również przykład francuski może być zachęcający  –powiedział Miller.  We wtorek na konferencji prasowej premier Donald Tusk był pytany, dlaczego przed szczytem UE nie odbyła się w Sejmie debata dotycząca zagadnień europejskich. –  Jestem do dyspozycji każdego dnia, ja nie mam żadnego problemuz debatowaniem o polityce międzynarodowej, ta debata toczy się nieustannie  – zaznaczył szef rządu. –  Jeśli się czegoś obawiam, to nie braku możliwości debatowania, tylko tego, że część polityków, szczególnie opozycji, tej prawicowej, debatę myli ze stekiem epitetów i wyzwisk  – podkreślił.  W ocenie Tuska, w ostatnich dniach byliśmy świadkami tego, że dla PiS czy dla ugrupowania Zbigniewa Ziobry debata o sprawach międzynarodowych polega na tym, żeby „wyzwać rząd czy oponentów w tej debacie od najgorszych”. –  Więc czy to będzie przed szczytem, po szczycie czy w trakcie szczytu, na jednowychodzi  – zaznaczył Tusk.  Specjalnego posiedzenia sejmowej komisji ds. UE ws. najbliższego szczytu Unii Europejskiej 8-9 grudnia domaga się także grupa posłów PiS i Solidarnej Polski. Skierowali oni w poniedziałek pismo w tej sprawie do szefowej komisjids. UE Agnieszki Pomaski. Ta zapowiedziała jednak, że nie zwołaposiedzenia komisji przed szczytem UE, tylko w późniejszym terminie.  Pomaska podkreśliła, że dotarł do niej do tej pory jedynie wniosek PiS. –  Jestem zobowiązana do zwołania posiedzenia komisji w ciągu 30 dni. Przychylęsię do tego, żeby gościem posiedzenia był minister spraw zagranicznych Radosław Sikorski. Takie zaproszenie do ministra wystosuję. Sama komisja spotka się po unijnym szczycie  – powiedziała.  Opozycja chce poznać oficjalne stanowisko rządu RP wobec ostatnich deklaracji przywódców Niemiec i Francji. Prezydent Nicolas Sarkozy i kanclerz Angela Merkel powiedzieli w poniedziałek w Paryżu, że Francja i Niemcy chcą uzdrowićstrefę euro przez zmianę traktatów UE, ale dopuszczają umowę między państwami eurogrupy, otwartą dla innych państw.    Na szczycie Unii omawiane będą kwestie przyszłości Wspólnoty, kryzysu zadłużenia w strefie euro oraz projekty zmian traktatu UE wzmacniające zarządzanie gospodarcze eurolandu i dyscyplinę finansów publicznych.",,
"Mazurek: „GW” kiedyś miała symbol „Solidarności”, teraz sięga po metody Urbana","– Rozpaczliwe próby skompromitowania prezesa PiS Jarosława Kaczyńskiego, które podejmuje „Gazeta Wyborcza” budzą już politowanie i zażenowanie - tak Beata Mazurek odniosła się do kolejnych doniesień dziennika. – Piątkową publikacją „GW” zajmują się prawnicy – dodała rzeczniczka PiS. – Gazeta, która kiedyś posługiwała się symbolem »Solidarności«, sięga po metody Jerzego Urbana – oceniła.","„Gazeta Wyborcza” podała, że austriacki przedsiębiorca Gerald Birgfellner zeznał podczas przesłuchania 11 lutego w prokuraturze, iż Jarosław Kaczyński miał powiedzieć mu, że zanim zasiadający w radzie fundacji Instytutu im. Lecha Kaczyńskiego ks. Rafał Sawicz podpisze potrzebne uchwały, „to trzeba mu zapłacić”. Według przytoczonych przez gazetę zeznań, na pytanie Austriaka o kwotę, jaką trzeba zapłacić kapłanowi, prezes PiS miał odpowiedzieć, „że prawdopodobnie 100 tys.”. Birgfellner miał nie dysponować taką kwotą. Twierdził, że ostatecznie przeznaczył dla duchownego połowę wspomnianej sumy.  Po publikacji „Gazeta Wyborcza” ogłosiła na Twitterze, że poszukuje ks. Sawicza. – Jest to oczywista nieprawda. Takie zdarzenie nie miało miejsca. Ksiądz Sawicz podpisał uchwałę rady nie stawiając jakichkolwiek warunków, tym bardziej finansowych. Nie zabiegał też o jakiekolwiek wsparcie finansowe dla siebie, tak przed, jak i po podpisaniu uchwały. To śmieszne i żałosne, ale jednocześnie, jeśli chodzi o samą „Wyborczą” wyjątkowo przykre – podkreśliła Mazurek. Rzeczniczka PiS oceniła, że gazeta, która „kiedyś posługiwała się symbolem »Solidarności«, sięga po metody Jerzego Urbana.  – On też posłużył się podobnym kłamstwem – opublikował kiedyś sfałszowaną przez SB lojalkę, którą miał rzekomo podpisać Jarosław Kaczyński. Urban przegrał z kretesem w sądzie. Musiał przepraszać pana prezesa, dlatego dzisiejszą publikacją „Wyborczej” także zajmują się prawnicy – powiedziała Mazurek. Pod koniec stycznia „Gazeta Wyborcza” opublikowała zapisy i nagrania rozmowy prezesa PiS z Birgfellnerem z lipca 2018 roku. Dotyczyła ona planów budowy w Warszawie dwóch wieżowców, przez powiązaną ze środowiskiem PiS spółkę Srebrna. Pod koniec stycznia pełnomocnik austriackiego biznesmena Jacek Dubois zawiadomił prokuraturę o podejrzeniu popełnienia przestępstwa przez prezesa PiS. Zawiadomienie dotyczy braku zapłaty za złożone biznesmenowi zlecenie związane z przygotowaniami do inwestycji. Według mec. Dubois chodzi o kwotę kilku mln zł. Jarosław Kaczyński wyjaśnia, że Gerald Birgfellner „żądał pieniędzy za prace, które były nieudokumentowane w żaden sposób”.  – Jego żądanie można streścić do tego, że miałbym zmusić radę nadzorczą i zarząd spółki Srebrna, żeby wbrew prawu, wbrew ustawie o rachunkowości wypłaciły mu pieniądze, czego nie chciałem ani nie mogłem zrobić. Żadne z tych ciał nie uległoby podobnym żądaniom – powiedział prezes PiS.",,
Papież Franciszek: Oceniając innych pamiętajcie o swoich wadach,"Papież Franciszek zaapelował, by patrząc na błędy i wady innych ludzi, pamiętać o swoich własnych niedoskonałościach. Podczas spotkania z wiernymi na placu św. Piotra  zwrócił też uwagę, że przywódcy pozbawieni mądrości mogą wyrządzić szkody osobom, które im zaufały.","– Często łatwiej i wygodniej jest spostrzec i potępić wady i grzechy innych, nie dostrzegając z podobną bystrością własnych – powiedział Franciszek. Dodał, że świadomość własnych ograniczeń i wad pomaga zdobyć wiarygodność.                Punktem wyjścia papieskich rozważań przed południową modlitwą Anioł Pański były słowa Jezusa: „Czy może niewidomy prowadzić niewidomego?”.              Papież przestrzegał tych, którzy przewodzą ludziom, przed zarozumiałością i obłudą. Jak podkreślił, przewodnik „musi posiadać mądrość, bo w przeciwnym razie może wyrządzić szkody osobom, które mu zaufały”. „Od języka zaczynają się wojny”              Papież Franciszek przestrzegał też przed obmawianiem innych. – To niszczy rodzinę, szkołę, miejsce pracy – dodał. – Od języka zaczynają się wojny. Pomyślmy trochę o tym nauczaniu Jezusa, zadajmy sobie pytanie: Czy mówię źle o innych? Czy próbuję oczernić innych? Czy łatwiej mi jest dostrzec wady u innych niż u siebie? – mówił papież. Zachęcił: „Postarajmy się przynajmniej choć trochę poprawić. To wszystkim dobrze zrobi”.              Pozdrawiając pielgrzymów obecnych na placu Świętego Piotra Franciszek wymienił także tych przybyłych z Warszawy.",,
Kupowanie polskich produktów to dla gospodarki kilkadziesiąt mld złotych rocznie,"„Kupowanie polskich produktów to najprostszy sposób na wsparcie polskiej gospodarki” – napisał w nocy z soboty na niedzielę premier Mateusz Morawiecki. Dodał, że patriotyzm gospodarczy jest istotnym ogniwem rozwoju ekonomicznego na całym świecie.","Premier wsparł w ten sposób kampanię społeczną „Wybieram 590 – sobota dla Polski”. Nazwa kampanii nawiązuje do prefiksu 590, który znajduje się na początku pod kodem kreskowym produktu. „Kupowanie polskich produktów to najprostszy sposób na wsparcie polskiej gospodarki. #Wybieram590, bo wiem jak istotne ogniwo rozwoju ekonomicznego na całym świecie stanowi patriotyzm gospodarczy. Każdy z nas może wybrać 590!” – napisał premier na Twitterze.Z analizy przygotowanej na potrzeby projektu przez firmę audytorsko-doradczą Grant Thornton wynika, że zmiana nawyków konsumenckich mogłaby przynieść polskiej gospodarce dodatkowe kilkadziesiąt miliardów złotych rocznie.",,
"Prezydent nie obawia się starcia z Tuskiem. „Kto się kogokolwiek boi, nie może być prezydentem”","Ktoś, kto się czegokolwiek czy kogokolwiek boi, nie może być prezydentem RP – powiedział prezydent Andrzej Duda, pytany o to, czy obawia się stanąć do walki w wyborach prezydenckich z Donaldem Tuskiem.","Prezydent w wywiadzie dla magazynu „Polska Times” był pytany o wynik wyborów parlamentarnych. Prezydent na stwierdzenie, że były premier, a obecnie przewodniczący Rady Europejskiej, Donald Tusk wypomina PiS i liderowi tej partii Jarosławowi Kaczyńskiemu, że stracił Senat, wskazał: „ten, kto przegrywa wybory, mówi różne rzeczy, żeby zrzucić z siebie to obciążenie”.    – Prawda jest taka, że przegrała je Koalicja Obywatelska. Do parlamentu obok niej weszły też inne ugrupowania. Jest Lewica, która moim zdaniem będzie działała bardziej konstruktywnie, niż robiła to Platforma Obywatelska w tej kończącej się kadencji. Z drugiej strony mamy Konfederację, byt polityczny zupełnie nowy w parlamencie. Jak ten parlament będzie funkcjonował w praktyce? Zobaczymy – zaznaczył.   Prezydent w kolejnej części rozmowy zaapelował też „do wszystkich sił parlamentarnych, by były bardziej skore do współpracy”. – Niestety bowiem, czasem odnoszę wrażenie, że dla niektórych ważniejszy jest spór międzypartyjny, niż troska o polskie sprawy – powiedział.   Andrzej Duda podkreślił, że dla realizacji kolejnych zmian w społeczeństwie ważne jest sprawowanie urzędu prezydenta. – Jeśli społeczeństwo chce tych zmian, programu, który uwzględnia wszystkie społeczne potrzeby, to oczywiście wybory prezydenckie mają wielkie znaczenie – dodał.",,
Sędzia SN: Informacje Onetu nieprawdziwe,"„Wszelkie informacje zawarte w publikacji onet.pl są nieprawdziwe; godzą w moje dobre imię i reputację” – przekazał sędzia Izby Dyscyplinarnej SN Konrad Wytrykowski. Oświadczył, że nigdy nie brał udziału w fikcyjnej konwersacji grupowej o nazwie „Kasta”.","Wytrykowski zapowiedział też, że wystąpi do prokuratury z zawiadomieniem o możliwości popełnienia przestępstwa polegającego na podszywaniu się pod jego osobę. W ten sposób sędzia odniósł się do doniesień portalu Onet.pl. Z opublikowanego w środę przez portal artykułu wynika, że sędzia Wytrykowski, który jest członkiem Izby Dyscyplinarnej Sądu Najwyższego, wpadł na pomysł akcji wysyłania pocztówek z wulgarną treścią do I prezes Sądu Najwyższego Małgorzaty Gersdorf. Wytrykowski miał należeć do zamkniętej grupy na komunikatorze Whatsapp o nazwie „Kasta”, która wymieniała się pomysłami na oczernianie niektórych sędziów. Według informatorów Onetu członkami tej grupy mieli też być m.in. niedawny wiceszef MS Łukasz Piebiak, sędzia Jakub Iwaniec, a także Tomasz Szmydt z biura prawnego Krajowej Rady Sądownictwa oraz członkowie KRS: Maciej Nawacki i Jarosław Dudzicz.„Przedstawione w publikacji zrzuty ekranu rzekomej konwersacji prowadzonej przeze mnie w grupie na komunikatorze WhatsApp o nazwie »Kasta« wskazują na celowe działanie osób trzecich mających na celu zdyskredytowanie mojej osoby w oczach opinii publicznej, a także w moim odczuciu stanowią zorganizowaną próbę podważenia moich kompetencji do pełnienia urzędu sędziego Sądu Najwyższego” – przekazał Wytrykowski w oświadczeniu. W oświadczeniu sędzia Wytrykowski podkreślił, że pierwsze próby zdyskredytowania go zauważył już w momencie objęcia funkcji prezesa Sądu Apelacyjnego we Wrocławiu. „Od tego czasu byłem traktowany skandalicznie przez część środowiska sędziowskiego, obrażany w mediach społecznościowych oraz w mediach krytycznych wobec reform przeprowadzanych w sądownictwie. Działania oczerniające moją osobę nie ustały także po powołaniu mnie przez Prezydenta RP na urząd sędziego Sądu Najwyższego” – zaznaczył sędzia. Jak zaznaczył, już w kwietniu 2019 r. otrzymał za pośrednictwem Biura Prasowego SN prośbę od „Gazety Wyborczej” o odniesienie się do zrzutu ekranu, którego treść była tożsama z tą, która jest przedmiotem wczorajszej publikacji portalu onet.pl. „Potraktowałem to wówczas jako celową manipulację i próbę ataku na mnie jako sędziego Sądu Najwyższego, w związku z którą podjąłem kroki celem jej wyjaśnienia. Odbyłem w tej sprawie w dniu 11 kwietnia 2019 r. rozmowę z Panią Pierwszą Prezes Sądu Najwyższego prof. Małgorzatą Gersdorf, w trakcie której okazałem Jej otrzymany zrzut ekranu, wyraźnie zaprzeczając, jakobym miał być autorem wskazanej tam wypowiedzi” – poinformował sędzia w oświadczeniu. Podkreśli przy tym, że prezes Gersdorf uznała, że zrzut stanowi jedynie prowokację, którą nie należy się przejmować. „Uznałem zatem, że odbyta z Panią Pierwszą Prezes rozmowa definitywnie rozwiązała problem fikcyjnej konwersacji, w której to miałbym wyrażać się negatywnie wobec Pani Prezes. Dlatego też jestem zbulwersowany, że w swojej wczorajszej wypowiedzi dla portalu onet.pl Pani Pierwsza Prezes nie wspomniała o naszej rozmowie, wypowiadając się w taki sposób, jakby nie znała wcześniej treści przedstawionego zrzutu ekranu” – podkreślił Wytrykowski.",,
Iran: Amerykańskie bazy są w zasięgu naszych rakiet,"Amerykańskie bazy wojskowe w Afganistanie, Zjednoczonych Emiratach Arabskich i w Katarze, a także lotniskowce USA w Zatoce Perskiej są w zasięgu naszych pocisków balistycznych typu ziemia-woda – oświadczył Amir Ali Hadżizadeh, dowódca sił powietrznych Strażników Rewolucji Islamskiej,","Wypowiedź szefa irańskiego lotnictwa zacytowała agencja Tasnim. Hadżizadeh po raz kolejny miał w niej zadeklarować, że Iran zwiększył zasięg swoich pocisków balistycznych typu ziemia-woda do 700 km.– Możemy zaatakować, jeśli (Amerykanie) zrobią jakikolwiek ruch – zaznaczył. W jego opinii zagrożone powinny się czuć amerykańska baza powietrzna w Al-Udeid w Katarze i baza lotnicza Al-Dhafra w Zjednoczonych Emiratach Arabskich, a także jednostka wojsk powietrznych w Kandaharze w Afganistanie, gdzie stacjonują Amerykanie.W połowie października Hadżizadeh oświadczył, że Iran dysponuje pociskami ziemia-woda, niemanewrującymi, które mogą dosięgnąć dowolny okręt lub statek w zasięgu 700 km.Agencje przypominają, że potencjał balistyczny Iranu pozostaje pod ścisłą kontrolą Strażników Rewolucji. W 2008 r. Iran pokazał pociski typu ziemia-woda o zasięgu 290 km. Najprawdopodobniej program rakietowy, który – jak podkreśla Teheran, ma charakter wyłącznie defensywny – został od tamtego okresu znacznie rozwinięty. Iran nigdy nie zgodził się na jakiekolwiek negocjacje w USA w sprawie swoich prób balistycznych.",,
Trump: Moja popularność pomogła wygrać trudne wyścigi,"Prezydent USA Donald Trump oświadczył podczas konferencji prasowej poświęconej wynikom wyborów, że głosowanie to przyniosło sukces Partii Republikańskiej, a stało się tak dzięki jego zaangażowaniu i popularności. Zaatakował również dziennikarzy i przypisał niektórym mediom „nakręcanie agresji”.","Trump ocenił, że wynik wyborów środka kadencji „jest bardzo bliski całkowitemu zwycięstwu” jego partii i zignorował fakt, że Republikanie stracili po tym głosowaniu kontrolę nad Izbą Reprezentantów. Zrzucił jednak winę za pewne porażki na tych republikańskich kongresmenów, którzy nie chcieli być kojarzeni z jego polityką i nie życzyli sobie jego poparcia. – Moja popularność pomogła wygrać trudne wyścigi – skomentował.Podkreślił, że do wygranej Republikanów przyczyniła się jego polityka i świetna kondycja gospodarki oraz jego wysiłki na rzecz republikańskich kandydatów w tym głosowaniu.Prezydent odniósł się do ewentualnej współpracy demokratycznej większości w Izbie Reprezentantów z kontrolowanym przez Republikanów Senatem i powiedział, że to „mogłaby być wspaniała dwupartyjna sytuacja”. Wyraził nadzieję, że będzie mógł współpracować z Demokratami w takich kwestiach jak handel i gospodarka. – Mam wiele wspólnego z Demokratami w kwestiach dotyczących infrastruktury, obydwie strony chcą reformy opieki medycznej – dodał.Zapewnił, że liczy na to, iż będzie mógł dzięki współpracy z Izbą Reprezentantów zdobyć wystarczające fundusze na zbudowanie obiecanego muru na granicy USA z Meksykiem. – Potrzebujemy pieniędzy, by zbudować mur, cały mur, nie tylko kawałki – dodał. Oznajmił jednak, że będzie umiał wykorzystać fakt, iż Demokraci mają większość w izbie niższej Kongresu i za niepowodzenia administracji „będzie winił Demokratów”. Wróg luduTrump oskarżył media o „nakręcanie agresji” w USA, nazwał telewizję CNN „wrogiem ludu”, a sondaże tej sieci telewizyjnej – „próbą uciszenia wyborców”. Wdał się również w kolejny spór z dziennikarzami; zaatakował korespondenta CNN Jima Acostę, gdy ten zapytał go, czy słusznie nazywa karawanę migrantów idących z Ameryki Środkowej ku granicy USA „inwazją”. Nazwał dziennikarza „okropną, nieuprzejmą osobą” i kazał mu odłożyć mikrofon.– CNN powinien się wstydzić, że pana zatrudnia – dodał Trump i zaatakował następnego dziennikarza, który wstawił się za Acostą. – Szczerze mówiąc, nie jestem też pana fanem. Nie jest pan lepszy – powiedział do reportera, który nazwał Acostę „skrupulatnym i uczciwym dziennikarzem”.Prezydent oznajmił, że jest skłonny podjąć współpracę z Demokratami w sprawie wprowadzenia przepisów regulujących działalność mediów społecznościowych, które – jak zwraca uwagę Reuters – oskarżył, nie podając przyczyn czy dowodów, że są wobec niego uprzedzone, tak jak wobec innych konserwatystów.",,
„Iustitia” broni hejterskiego wpisu sędziego,"Stowarzyszenie Sędziów Polskich „Iustitia” staje w obronie sędziego Jarosława Ochockiego, który w mediach społecznościowych w weekend opublikował hejterski wpis pod adresem prezydenta Andrzeja Dudy. Jak ocenia organizacja, słowa sędziego – z powodu których zastępca rzecznika dyscyplinarnego wszczął postępowania wyjaśniające – były jedynie „reakcją na krzywdzące słowa Prezydenta RP dotyczące polskich sędziów”.","W piątek we wpisie na Twitterze sędzia Sądu Okręgowego w Poznaniu Jarosław Ochocki stwierdził, że Andrzej Duda jest „złym człowiekiem, marnym prezydentem, ziejącym nienawiścią w imię swoich doraźnych i partyjnych, politycznych celów”.   W reakcji na to zastępca rzecznika dyscyplinarnego Sędziów Sądów Powszechnych, sędzia Przemysław Radzik, podjął czynności wyjaśniające, dotyczące publicznego znieważenia Prezydenta RP w mediach społecznościowych.  Zdaniem „Iustitii” wpis Ochockiego to jedynie „reakcja na krzywdzące słowa prezydenta” i ma jedynie „charakter krytycznej opinii”. „W żadnym wypadku nie wyczerpuje to znamion przestępstwa znieważenia Prezydenta RP, co z pewnością jest wiadome podejmującemu czynności zastępcy Rzecznika” – wskazano.  Stowarzyszenie ocenia, że wszczęcie postępowania jest „całkowicie bezpodstawne”.   „Zgodnie z aktualnie obowiązującymi przepisami ustawy – Prawo o ustroju sądów powszechnych – Rzecznik Dyscyplinarny SSP oraz jego zastępcy nie są uprawnieni do wszczynania postępowań dyscyplinarnych lub podejmowania czynności wyjaśniających wobec sędziego sądu okręgowego” – stwierdzono.  W drugim z wydanych oświadczeń „Iustitia” sama zarzuca prezydentowi Dudzie prowadzenie „kampanii nienawiści” przeciwko sędziom. Andrzej Duda podkreślał, że sędziowie decydują o majątku i wolności innych ludzi, dlatego sami muszą być kryształowi.  Właśnie po to, by „wyeliminować czarne owce” ze środowiska sędziowskiego, konieczna jest Izba Odpowiedzialności Dyscyplinarnej w Sądzie Najwyższym. – Po to, aby sędziowie umieli pokazać, że sami w ramach stanu sędziowskiego usuwają tych, który nie umieją zachować się przyzwoicie i nie spełniają standardów, aby wykonywać tę wielką społeczną służbę – sprecyzował Andrzej Duda.  „Sugerowanie, że sędziowie są nieodpowiedzialni i »powinni być eliminowani«, gdyż inaczej »Polska nigdy nie będzie normalnym państwem«, jest przykładem mowy nienawiści, która może skutkować aktami przemocy skierowanymi wobec poszczególnych sędziów” – stwierdzają sędziowie „Iustitii”.",,
Poseł PiS: Oczekujemy natychmiastowej dymisji marszałka Grodzkiego,"Prawo i Sprawiedliwość oczekuje natychmiastowej dymisji marszałka Senatu prof. Tomasza Grodzkiego – powiedział Przemysław Czarnek. Poseł PiS na antenie TVP Info pytany był o to, jakie kroki zamierza podjąć rządząca partia, w związku z kolejnymi medialnymi doniesieniami o tym, że marszałek – kiedy pełnił praktykę lekarską – miał przyjmować pieniądze jako łapówkę.","W poniedziałek Radio Szczecin poinformowało o relacjach kolejnej osoby, która mówi o przypadkach pobierania pieniędzy od pacjentów na oddziale prof. Grodzkiego w szczecińskim szpitalu. Pani Józefa, która była leczona w placówce w 1998 roku, twierdzi, że w szpitalu mówiło się, że „każdy bierze”, i każdemu lekarzowi trzeba dać „cegiełkę” w postaci pieniędzy. – A ta „cegiełka była od piątki (5 tys. zł – przyp. red.) wzwyż – opowiada szczecińskiej rozgłośni kobieta.  Wcześniej – według relacji świadków – pojawiały się oskarżenia pod adresem Tomasza Grodzkiego. Wśród wymienianych kwot padały m.in. trzy tysiące złotych, dwa tysiące, tysiąc pięćset, pięćset dolarów. Część z tych doniesień badają prokuratura i CBA.  Jak ocenił w TVP Info poseł PiS Przemysław Czarnek, w związku z kolejnymi zarzutami „natury, można powiedzieć, korupcyjnej w pewnym sensie” trzeba pełnego wyjaśnienia sprawy marszałka Senatu. Zaznaczył przy tym, że oczekuje natychmiastowej dymisji Tomasza Grodzkiego.  – Mamy do czynienia z trzecią osobą w państwie, to jest taka ranga funkcji, która nie pozwala na to, żeby była piastowana przez osobę, wobec której są tego rodzaju podejrzenia – powiedział polityk. Dodał, że liczy na to, że prof. Grodzki poda się do dymisji, co pozwoli wyjaśnić „bardzo brzydką sprawę wokół jego działalności lekarskiej”.",,
Rosja zakręciła Ukrainie kurek z gazem. Wygasł kontrakt na dostawy,"– Rosja wstrzymała dostawy gazu na Ukrainę, gdyż Ukraina nie wniosła opłaty z góry za surowiec – oznajmił szef Gazpromu Aleksiej Miller. Kijów ogłosił wcześniej, że wstrzymuje zakup gazu z Rosji. Na razie nie wiadomo, czy oznacza to problemy z dostawami do Unii Europejskiej.","– Ukraina nie zapłaciła za lipcowe dostawy gazu. Od godz. 10.00 1 lipca dostawy gazu przez Gazprom na Ukrainę zostały przerwane. Gazprom nie będzie dostarczać gazu na Ukrainę bez opłat z góry, po jakiejkolwiek cenie  – powiedział Miller dziennikarzom. Ukraińsko-rosyjsko-unijne rozmowy na temat nowego porozumienia o dostawach gazu dla Kijowa załamały się we wtorek. Wieczorem tego dnia ukraiński koncern Naftohaz ogłosił, że wstrzymuje zakupy gazu z Rosji.  Pat w negocjacjach Ukraiński koncern wyjaśnił, że 30 czerwca wygasł obecny kontrakt na dostawy surowca, a nowy nie został zawarty. Wcześniej we wtorek agencja Intefax-Ukraina, że toczące się w Wiedniu negocjacje nie przyniosły żadnych wyników. Jak podaje agencja, nie udało się zawrzeć porozumienia „w żadnej z omawianych kwestii”. Źródło Interfaxu twierdzi, że nie podpisano żadnych dokumentów. Nie wiadomo także kiedy odbędzie się kolejne spotkanie. Rosjanie nie chcą zawrzeć długoterminowego porozumienia  Zarówno Ukraina, jak i uczestnicząca w negocjacjach Komisja Europejska nalegają, by nowe warunki dostaw rosyjskiego gazu na Ukrainę i jego tranzytu do UE obejmowały okres co najmniej do końca pierwszego kwartału przyszłego roku. Rosjanie chcą podpisać kontrakt obowiązujący tylko do trzeciego kwartału bieżącego roku. – Rosjanie nie chcą podpisywać nowego protokołu i nie są gotowi do poszukiwania rozwiązań na nadchodzącą zimę. Proponują jedynie niezobowiązujące decyzje tylko na trzeci kwartał – mówił wcześniej agencji Interfax rozmówca z ukraińskiego rządu. Ze zniżką czy bez? Podczas spotkania w Wiedniu nie zapadły także decyzje w sprawie ewentualnej zniżki na gaz dla Ukrainy. W poniedziałek rosyjski premier Dmitrij Miedwiediew oświadczył, że Rosja zaproponowała utrzymanie ceny paliwa w trzecim kwartale na niezmienionym poziomie. Mówił wtedy, że „mimo wszystkich trudności w naszych obecnych stosunkach z Ukrainą powinniśmy w granicach rozsądku iść na ustępstwa"". Miedwiediew sprecyzował, że ostateczna cena gazu dla Ukrainy w trzecim kwartale wyniesie 247,18 dolara za 1000 metrów sześciennych surowca. Zniżka dla Ukrainy ma wynieść 40 dolarów za 1000 metrów sześciennych. Import z Rosji pokrywa około jednej trzeciej zapotrzebowania UE na gaz. Połowa błękitnego paliwa trafia do Unii tranzytem przez Ukrainę.",,
SN utrzymał uchylenie immunitetu pierwszej prokurator zajmującej się sprawą Amber Gold,"Izba Dyscyplinarna Sądu Najwyższego utrzymała we wtorek postanowienie I instancji o uchyleniu immunitetu prok. Barbary K., pierwszej referent zajmującej się postępowaniem ws. Amber Gold. Decyzja ta otwiera prokuraturze drogę do postawienia K. zarzutów niedopełnienia obowiązków.","Z wnioskiem o uchylenie immunitetu prok. Barbary K. wystąpił na początku maja zeszłego roku legnicki prokurator okręgowy, zaś Sąd Dyscyplinarny przy Prokuratorze Generalnym wydał uchwałę zezwalająca na pociągnięcie prokurator do odpowiedzialności karnej. Od tej uchwały zażalenie złożyła obwiniona prokurator, zaś we wtorek rozpoznał je SN.– Zażalenie było bezzasadne, zaś zarzuty skarżącej chybione – mówił w uzasadnieniu wtorkowej decyzji SN sędzia Piotr Niedzielak. Jak dodał, wprawdzie obrońca prokurator może mieć rację, iż tego typu postępowania – jak sprawa Amber Gold – nie powinny być prowadzone na szczeblu prokuratury rejonowej, lecz „nawet gdy tak się dzieje, to nie zwalnia to prokuratora z podejmowania czynności, które są konieczne do realizacji celów tego postępowania”. SN zastrzegł, iż wtorkowa decyzja dotyczyła jedynie uchylenia immunitetu – nie przesądza natomiast o ewentualnej winie K. Zaniedbania i przekroczenie uprawnieńW maju ub.r. Prokuratura Krajowa informowała, że „w ocenie Prokuratury Okręgowej w Legnicy zaniedbania prokurator K. pozwoliły na kontynuowanie przestępczej działalności przez właścicieli Amber Gold”. „Gdyby prowadzone przez nią w Prokuraturze Rejonowej Gdańsk-Wrzeszcz postępowanie było prawidłowe, dużo wcześniej doszłoby do ujawnienia przestępczych mechanizmów w działalności spółki, a liczba pokrzywdzonych przez Amber Gold osób byłaby znacznie mniejsza” – zaznaczała wtedy PK. Jak dodawała wówczas prokuratura, „wobec zgromadzonych niezbitych dowodów, Prokuratura Okręgowa w Legnicy zamierza postawić prok. Barbarze K. zarzuty niedopełnienia obowiązków i przekroczenia uprawnień”. PK przypominała jednocześnie, że zgodnie z Prawem o prokuraturze „prokurator nie może być jednak pociągnięty do odpowiedzialności karnej bez zezwolenia sądu dyscyplinarnego”. Odmówiła wszczęcia postępowaniaK. była prokuratorem referentem prowadzącym sprawę Amber Gold w Prokuraturze Rejonowej Gdańsk-Wrzeszcz w pierwszej fazie tamtego postępowania, po zawiadomieniu Komisji Nadzoru Finansowego pod koniec 2009 r. KNF podejrzewała, że Amber Gold prowadzi działalność bankową, ale nie ma wymaganych zezwoleń. K. jako referent sprawy w styczniu 2010 r. odmówiła wszczęcia postępowania, nie dopatrując się w działalności firmy znamion przestępstwa. Po tym, gdy w kwietniu 2010 r. sąd uwzględnił zażalenie KNF, wszczęte zostało dochodzenie, które K. umorzyła w sierpniu 2010 r. Sąd w grudniu uwzględnił kolejne zażalenie KNF. W maju 2011 r. K. zawiesiła postępowanie w związku z przedłużaniem się opracowania opinii biegłego. Wznowiono je dopiero wiosną 2012 r., gdy postępowanie przejęła Prokuratura Okręgowa w Gdańsku.",,
"Nigeryjscy imigranci udawali piłkarzy. „Twierdzili, że jadą na mecz”","Ukraińska straż graniczna zatrzymała na lotnisku w Kijowie 12 „piłkarzy” z Nigerii. Mężczyźni twierdzili, że przyjechali na Ukrainę na mecz. Okazało się jednak, że nikt nie wie o żadnych rozgrywkach, a mężczyźni prawdopodobnie próbowali fortelem dostać się do Europy.","O niespodziewanej wizycie poinformowała na swojej stronie internetowej Państwowa Służba Graniczna Ukrainy. „Drużyna” przyleciała do Kijowa samolotem ze Stambułu. Przekonywali strażników, że mają wziąć udział w meczu na zachodniej Ukrainie. Nikt jednak nie spodziewał się gości z Nigerii, a żaden mecz nie był planowany. Ukraińcy odmówili Nigeryjczykom wjazdu na teren swojego kraju. Cała dwunastka została odesłana do Nigerii. ",,
Niemcy porozumiały się z Hiszpanią w sprawie migrantów,"Niemcy zawarły umowę z Hiszpanią ws. odsyłania migrantów. Porozumienie zacznie obowiązywać od soboty. Władze w Berlinie poinformowały, że rozmowy na temat przyjmowania z Niemiec imigrantów prowadzi również z Grecją i Włochami.","Na mocy porozumienia z Madrytem „każdego zatrzymanego migranta, który wcześniej zarejestrował się w Hiszpanii, będzie można w ciągu 48 godzin odesłać z Niemiec z powrotem” – poinformowała Eleonore Petermann, rzeczniczka federalnego MSW. Niemieckie media podkreślają, że strona hiszpańska za porozumienie nie zażądała od Niemiec żadnej rekompensaty. Jak twierdzi agencja DPA, kanclerz Angela Merkel jeszcze w ten weekend podczas nieoficjalnego spotkania w Andaluzji będzie rozmawiała z premierem Hiszpanii Pedro Sanchezem na temat realizacji umowy. Niemieckie MSW poinformowało, że rozmowy na temat przyjmowania z Niemiec imigrantów prowadzi również z Grecją i Włochami.",,
„Sąd uratował życie Aleksiejewowi”. Nie ma zgody na wydanie bankowca Rosji,"Wydanie Rosji byłego rosyjskiego bankowca Jarosława Aleksiejewa jest prawnie niedopuszczalne – uznał w piątek prawomocnie Sąd Apelacyjny w Katowicach. Utrzymał w mocy wcześniejsze postanowienie bielskiego sądu, które zaskarżyła prokuratura.","Zatrzymany na początku br. w Polsce Aleksiejew jest w swoim kraju podejrzewany o defraudację. Tamtejsi śledczy domagali się jego ekstradycji. Obrońcy mężczyzny przekonywali, że w przypadku wydania bankowca Rosji, groziłoby mu olbrzymie niebezpieczeństwo, łącznie z utratą życia. Sytuację Aleksiejewa pogarszałby też fakt, że jest on świadkiem Jehowy. W Rosji wierni tego wyznania są prześladowani, aresztowani, skazywani na wieloletnie wyroki, a w zakładach karnych traktowani gorzej niż inni więźniowie. Jak powiedział sędzia Piotr Pośpiech, toczące się przed polskimi sądami postępowanie wykazało duże prawdopodobieństwo, że prawa i wolności Aleksiejewa w Rosji mogą być naruszane w toku postępowania karnego. Ostateczna decyzja w sprawie wydania Rosjanina należy do ministra sprawiedliwości. – W przypadku, gdy mamy dwie opinie negatywne, minister sprawiedliwości jest związany z tym stanowiskiem i tak naprawdę nie może wydać sam z siebie innego rozstrzygnięcia – powiedział jeden z obrońców mec. Maciej Zaborowski. Obrona chce wkrótce złożyć wnioski o uchylenie środków zapobiegawczych.",,
„Czekam na jasne stanowisko premiera”,"– Nie chce mi się wierzyć, aby to minister Sawicki czy wicepremier Pawlak stali za taśmami Serafina. Pamiętam takie stwierdzenie, wypowiedziane wiele lat temu: Nikczemność władców jest niczym, w porównaniu do nikczemności ich dworzan. I może to tutaj trzeba szukać autorów tej afery – tak Leszek Miller, szef SLD, komentował na antenie TVP Info zamieszanie wokół taśm, na których mowa o możliwych nieprawidłowościach w spółkach rolnych.",,,
Hiszpańskie media: Reprezentacja Polski to nasz najgroźniejszy rywal,"Hiszpańskie media zgodnie podkreślają w niedzielę, że Polska będzie najtrudniejszym z rywali podopiecznych Luisa Enrique w grupie E piłkarskich mistrzostw Europy. W ekipie biało-czerwonych wyróżniają szczególnie napastników.","Dziennik „Marca” zaznacza, że choć Polacy i Szwedzi, to bardzo solidne ekipy, to jednak uważa obu rywali za stosunkowo łatwych do pokonania. Mniej wagi przywiązuje do czwartego zespołu grupy E, którego wyłoni rywalizacja między zwycięzcami pojedynków Irlandia Północna – Bośnia i Hercegowina oraz Słowacja – Irlandia. Wydawany w Madrycie dziennik porównując potencjał innych grup piłkarskich mistrzostw Europy nazywa grupę E mianem „łagodnej”. Wskazuje, że sprzyjać Hiszpanii będzie fakt rozgrywania wszystkich trzech meczów grupowych w położonym na północy tego kraju mieście Bilbao. Telewizja publiczna TVE oraz dziennik sportowy „AS” wskazują na Polskę jako najgroźniejszego rywala Hiszpanów. Komentatorzy obu mediów podkreślają, że siłą polskiego zespołu jest przede wszystkim atak. „AS” wskazuje, że Polska niemal „spacerkiem” dostała się na Euro 2020, głównie dzięki postawie swojej ofensywy. „Siłą tego zespołu jest atak. Bez wątpienia Robert Lewandowski, Krzysztof Piątek i Arkadiusz Milik należą do czołówki napastników Starego Kontynentu” – napisała stołeczna gazeta. „AS” twierdzi, że po fatalnej postawie na Mundialu w Rosji, gdzie „Polakom nie udało się wyjść z najsłabszej grupy turnieju” Jerzy Brzęczek utrzymał większość graczy reprezentacji, która bazuje „na weteranach”. „Dla tej generacji zawodników będzie to zapewne ostatnia szansa, aby osiągnąć coś na Euro” – napisał hiszpański dziennik. Gazeta wskazuje, że rozgrywany w Bilbao 20 czerwca mecz przeciwko Polsce będzie kolejną rywalizacją selekcjonerów na wielkim turnieju. Przypominają, że Jerzy Brzęczek oraz Luis Enrique grali przeciwko sobie jako piłkarze w finale igrzysk olimpijskich w Barcelonie w 1992 r. Z kolei „ABC” wskazuje, że choć reprezentacja Polski ma swoje ograniczenia, to jednak czwarty z rzędu udział biało-czerwonych w Euro dowodzi, że jest to zespół mający już swoją pozycję na Starym Kontynencie. „Obecna ekipa Polski to przede wszystkim Robert Lewandowski. Od czasu swojego debiutu w Delcie Warszawa gra już 16 sezonów, podczas których zdobył łącznie 292 gole. W ostatniej kolejce Ligi Mistrzów trafił do bramki rywala aż czterokrotnie” – napisał “ABC"".Stołeczny dziennik w drużynie Jerzego Brzęczka wyróżnia poza Lewandowskim, Milikiem i Piątkiem również Kamila Glika, Grzegorza Krychowiaka oraz Wojciecha Szczęsnego.",,
Niepewna przyszłość strefy euro. Problem „biliona euro” narasta,"System płatniczy Target 2, który jest wiodącym dla państw strefy euro, może okazać się poważnym zagrożeniem dla Niemiec oraz w przyszłości doprowadzić do rozpadu strefy euro – alarmuje Polski Instytut Spraw Międzynarodowych. W tej strefie monetarnej każdego dnia powstają milionowe długi, których spłata może zostać zagrożona, gdy jedno z zadłużonych państw postanowi opuścić strefę.","Target 2 to system płatniczy  prowadzony od ponad dekady przez Europejski Bank Centralny w kooperacji z bankami centralnymi poszczególnych członków strefy euro. Istnienie platformy ma na celu ujednolicenie obsługi płatności w jednej walucie – euro.Jak pisze Polski Instytut Spraw Międzynarodowych, w systemie Target 2 „skumulowały się wysokie, dodatnie saldo Bundesbanku i ujemne salda banków centralnych państw południowoeuropejskich”. Zdaniem ekspertów, taki rozkład sald może zagrozić gospodarkom tych państw unii monetarnej, które mają nadwyżki sald – jak w przypadku Niemiec, gdzie narodowy Bundesbank ma saldo dodatnie na poziomie prawie biliona euro.Próba szybkiej niwelacji sald może doprowadzić do zagrożenia strefy euro – alarmują eksperci. Ich zdaniem Niemcy, które będą chciały jak najszybciej ograniczyć salda, mogą odciąć od banków centralnych Włoch i Grecji źródła stałego kapitału, co może doprowadzić do finansowego krachu w tych państwach.",,
Poznaliśmy przyjaznych środowisku,"Samorządy, przedsiębiorstwa i placówki oświatowe nagrodzono podczas Gali Laureatów i Wyróżnionych XII Edycji Narodowego Konkursu Ekologicznego „Przyjaźni Środowisku”. Organizatorem imprezy, pod patronatem prezydenta RP Bronisława Komorowskiego, było Centrum Wspierania Inicjatyw Pozarządowych. – Ten konkurs ma dziś najwyższe uznanie w całym kraju – mówił przewodniczący Parlamentu Europejskiego Jerzy Buzek, który przekazał pierwszej damie Annie Komorowskiej przewodnictwo Narodowej Rady Ekologicznej. Wśród nagrodzonych jest również portal tvp.info!","– Zawsze z wielką radością jestem na tej gali i chyba należę do najstarszych jej bywalców – mówił prof. Jerzy Buzek, który do tej pory pełnił honory przewodniczącego Narodowej Rady Ekologicznej, przyznającej nagrody. – Nie pamiętamy już chyba, że jeszcze 20 lat temu ekologia była pojęciem abstrakcyjnym. Wydawało się wtedy, że to wyrzucanie pieniędzy. Długo się uczyliśmy, że aby następne pokolenia mogły żyć w czystej przyrodzie, trzeba myśleć o środowisku – dodał przewodniczący Parlamentu Europejskiego.Podczas uroczystości prof. Buzek przekazał kierownictwo Narodowej Rady Ekologicznej żonie prezydenta, Annie Komorowskiej. – Przejmuję przewodnictwo po znakomitym przewodniczącym. Cieszę się, że mogę tu być. Patrząc na tę ogromną liczbę nauczycieli, przedsiębiorców i samorządowców jestem szczęśliwa. Bo to pokazuje, jak wielkie jest zainteresowanie ekologią w naszym kraju – mówiła Pierwsza Dama. Od Jerzego Buzka otrzymała łańcuch Przewodniczącego Narodowej Rady Ekologicznej. – Muszę taką piękną biżuterię otrzymać od mojego męża, żeby nie był od pana profesora gorszy – żartowała Komorowska.Laureatów konkursu „Przyjaźni Środowisku”, który organizowany jest od 12 lat przez Centrum Wspierania Inicjatyw Pozarządowych, nagrodzono w trzech głównych kategoriach: samorząd przyjazny środowisku, przedsiębiorstwo przyjazne środowisku i promotor ekologii oraz w kategoriach: mecenas polskiej ekologii, Europejska Nagroda Ekologiczna i partnerzy polskiej ekologii.  Europejską Nagrodę Ekologiczną otrzymał Zakład Zagospodarowania Odpadów w Poznaniu. Nagroda dla Telewizji PolskiejWśród nagrodzonych w kategorii partner ekologii znalazła się również Telewizja Polska! Otrzymaliśmy dwie nagrody: dla stacji TVP Info oraz imiennie dla jej dyrektora Łukasza Kardasa, za „propagowanie ekologii na stronach portalu tvp.info”. Przed rozpoczęciem uroczystości chwilą ciszy uczczono pamięć ofiar katastrofy smoleńskiej, wśród których były osoby związane z Konkursem „Przyjaźni Środowisku”: prezydent Lech Kaczyński, jego małżonka Maria – laureatka nagrody, m.in. za wspieranie ekologów w walce o ocalenie Doliny Rospudy oraz członkowie jury: Maciej Płażyński, Stanisław Zając i Leszek Deptuła.",,
Poroszenko: W ciągu pięciu lat decyzja o członkostwie w NATO i wniosek o członkostwo w UE,"Prezydent Ukrainy Petro Poroszenko wyraził przekonanie, że w ciągu pięciu najbliższych lat jego kraj otrzyma decyzję w sprawie przyznania mu członkostwa w Sojuszu Północnoatlantyckim. W 2024 r. zamierza też złożyć wniosek o członkostwo w UE.","– Powinniśmy odpowiadać kryteriom członkostwa w Unii Europejskiej i odpowiadać kryteriom dotyczącym członkostwa w NATO - powiedział prezydent w wywiadzie dla telewizji Ukraina, odpowiadając na pytanie, jak widzi przyszłość kraju w ciągu najbliższych pięciu lat. – Jestem przekonany, że do tego czasu już będziemy mieć plan działań dotyczących członkostwa w NATO, będziemy mieć decyzję w sprawie przyznania członkostwa Ukrainie – dodał.  Poroszenko wskazał, że Ukraina powinna wdrażać reformy i spełnić kryteria wymagane przez UE i NATO, i że są to „zadania całkowicie realne”. Podkreślił także, że członkostwo w UE w znaczący sposób podwyższy poziom życia ludzi i poziom demokracji. – Członkostwo w NATO to bezpieczeństwo. To bezpieczeństwo na zewnętrznych granicach, to polityczno-dyplomatyczny sposób odbudowy suwerenności i terytorialnej integralności naszego państwa, a dla zwykłego obywatela to między innymi też bezpieczeństwo na ulicach – powiedział prezydent.",,
Donald Trump o zamachu w Las Vegas: To był przejaw czystego zła,"– Łączymy się w smutku, szoku i cierpieniu. To był przejaw czystego zła. FBI i departament bezpieczeństwa blisko współpracują z lokalnymi władzami, aby wspierać się w prowadzeniu śledztwa. Będziemy na bieżąco informować o jego wynikach – powiedział prezydent USA Donald Trump po masakrze w Las Vegas, gdzie zginęło 58 osób, a ponad 500 zostało rannych.","58 osób zginęło, a ponad 500 zostało rannych w strzelaninie w Las Vegas, do jakiej doszło na festiwalu muzyki country. Sprawca strzelał z hotelowego balkonu do uczestników koncertu.Prezydent USA, który zabrał głos wkrótce po masakrze, podziękował policji w Las Vegas oraz wszystkim, którzy pomogli poszkodowanym. Zapewnił, że modli się za szybkie wyzdrowienie rannych i deklarował wsparcie. – Łączymy się w smutku, szoku i cierpieniu. To był przejaw czystego zła. FBI i departament bezpieczeństwa blisko współpracują z lokalnymi władzami, aby wspierać się w prowadzeniu śledztwa. Będziemy na bieżąco informować o jego wynikach – powiedział Donald Trump.Flaga do połowy masztuTrump poinformował, że złożył wniosek o opuszczenie do połowy masztu flagi Stanów Zjednoczonych, aby uhonorować zabitych. Zapowiedział, że wkrótce pojedzie na miejsce tragedii. Zapewnił, że USA, jak zawsze będą działać w ramach zjednoczonego frontu. – Będziemy opierać się na naszych wspólnych wartościach, na więzach, które łączą nasze lokalne społeczności, cały kraj, a także nas, jako część ludzkości – mówił. „W związku z tragicznymi wydarzeniami w Las Vegas, gdzie szaleniec spowodował śmierć dziesiątek osób, a ranił setki innych, chciałbym przekazać na Pańskie ręce, w imieniu Narodu Polskiego oraz własnym, wyrazy najgłębszego współczucia” – napisał prezydent Duda w depeszy kondolencyjnej skierowanej w poniedziałek do prezydenta Stanów Zjednoczonych. Jednoznaczny sprzeciwPodkreślił, że „śmierć tylu niewinnych osób wywołuje u nas wszystkich nie tylko ogromny żal, ale także zdecydowany i jednoznaczny sprzeciw”. „W obliczu tego barbarzyńskiego aktu terroru, dzielimy ból i rozpacz w solidarności z Narodem Amerykańskim, łącząc się w modlitwie z najbliższymi ofiar, a wszystkim poszkodowanym życzymy jak najszybszego powrotu do zdrowia” – napisał prezydent Duda.Depeszę wystosowała również premier Beata Szydło. „Z ogromnym smutkiem i niedowierzaniem przyjęłam wiadomość o tragedii w Las Vegas, która pochłonęła tak wiele istnień ludzkich” – napisała szefowa rządu. „Szanowny Panie Prezydencie, z ogromnym smutkiem i niedowierzaniem przyjęłam wiadomość o tragedii w Las Vegas, która pochłonęła tak wiele istnień ludzkich. W imieniu rządu RP oraz własnym pragnę złożyć na Pana ręce wyrazy solidarności i współczucia mieszkańcom Stanów Zjednoczonych, dotkniętych skutkami tej wielkiej tragedii” – podkreśliła. „W tych trudnych dla amerykańskiego narodu chwilach łączymy się w bólu z rodzinami ofiar i poszkodowanych” – zapewniła premier Szydło.",,
„Mamy problem o charakterze prawnym. Prof. Gersdorf czuje się prezesem SN”,"– Mamy problem o charakterze prawnym. To, że pani prof. Gersdorf czuje się prezesem Sądu Najwyższego, to jest jej subiektywne odczucie, co innego przepisy prawa. To zderzenie odczuć pani prezes z tym, co mówi przepis ustawy – powiedział w środę w programie „Minęła 8” w TVP Info rzecznik Krajowej Rady Sądownictwa sędzia Maciej Mitera.","Rzecznik Krajowej Rady Sądownictwa przyznał, że obecna sytuacja w sprawie I prezesa Sądu Najwyższego jest różnie interpretowana. Pod adresem Małgorzaty Gersdorf padają zarzuty, że nie może być obecnie na urlopie, gdyż przeszła, po wejściu w życie nowej ustawy o Sądzie Najwyższym, w stan spoczynku.Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. W związku z tym od 4 lipca przestali – według ustawy – pełnić swoje funkcje. Mogą dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyrazi zgodę na dalsze zajmowanie przez nich stanowiska sędziego SN. „Mamy węzeł gordyjski, który należy przeciąć” – Krajowa Rada Sądownictwa pracuje bardzo intensywnie. W dniu dzisiejszym, a także jutro i pojutrze mamy posiedzenie Rady. Bardzo dużo punktów do omówienia, w tym kwestia oświadczeń sędziów, zarówno Sądu Najwyższego jak i Naczelnego Sądu Administracyjnego – przypomniał sędzia Mitera.Rzecznik KRS przyznał, że wyznaczony do pełnienia obowiązków prezesa Sądu Najwyższego sędzia Józef Iwulski nie złożył oświadczenia lekarskiego. – Z tego, co jest mi wiadome, brak jest faktycznie takiego zaświadczenia – dodał. Pytany, co będzie dalej, odparł, że nie wie. Podkreślił, że zespoły pochylają się nad tą kwestią, przedstawią stanowisko całej Radzie na posiedzeniu plenarnym. Rada przyjmie te rekomendację albo nie. – Jeżeli Rada nie przyjmie rekomendacji, wtedy sędzia nie spełnia tych warunków i nie może zastąpić prof. Gersdorf. Ale nie uprzedzajmy faktów. Zobaczymy, jakie jest stanowisko zespołów, czyli członków Krajowej Rady Sądownictwa. Zobaczymy, co rekomendują  – dodał gość programu „Minęła 8”.– W mojej ocenie brak jest brakiem formalnym – podkreślił sędzia. „Ilu prawników, tyle interpretacji” Rzecznik KRS pytany, kto stoi na czele Trybunału Stanu powiedział, że jest galimatias prawniczy, spór, kto stoi na tym stanowisku. – Pani prof. Gersdorf jest sędzią w stanie spoczynku, a sędzia w stanie spoczynku nie może być urzędującym prezesem. Powiem, że jest tutaj węzeł gordyjski, który należy przeciąć – powiedział dr Maciej Mitera. – Ilu prawników, tyle interpretacji. Część prawników stoi na takim stanowisku, część na innym. Tu należy przeciąć ten spór dla dobra społeczeństwa – wskazał. Jak dodał, pan prezydent może zgodnie z przepisami wyznaczyć osobę, która będzie piastowała to stanowisko. – W mojej ocenie do momentu wyznaczenia będzie ten galimatias – zaznaczył.– Nie wyobrażam sobie, abyśmy mieli jakąś dwuwładzę. Obywatel będzie miał dysonans, kto sprawuje realną władzę. Z drugiej strony nie wyobrażam sobie jakichś przepychanek i rozwiązań siłowych, czy wdzierania się do gabinetu, wyprowadzania kogoś. To trzeba rozwiązać prawnie – dodał.",,
41 lat temu Wanda Rutkiewicz zdobyła Mount Everest,16 października 1978 roku Wanda Rutkiewicz zdobyła Mount Everest. Było to pierwsze polskie wejście na najwyższy szczyt świata. Polska himalaistka była też pierwszą Europejką oraz trzecią kobietą na świecie na wierzchołku najwyższej góry.,"Polka stanęła na szczycie o godzinie 13.45, po 6 godzinach i 15 minutach wspinaczki z obozu IV położonego na Przełęczy Południowej. Po powrocie do kraju mówiła, że ostatnie 50 metrów pokonała bez tlenu z powodu zalodzenia maski tlenowej.– Wanda organizacyjnie i kondycyjnie zawsze była krok przed naszym środowiskiem – wspominała swoją koleżankę, słynna himalaistka Anna Czerwińska. – Gdy w Polsce nikomu nie śniło się o wyprawie na Everest, ona potrafiła zorganizować sobie taki wyjazd, zakręcić się w każdym środowisku, od przysłowiowego biskupa do sekretarza KC, i zawsze wywalczyć to, na czym jej zależało. Upór i siła woli były u niej dominujące. Dostałam od niej kartkę po zdobyciu najwyższej góry świata. Mam ją do dziś. Treść była krótka, pamiętam zdanie: „Jestem w szczęśliwym odwrocie”.",,
Donald Tusk krytykuje 500 Plus,"Nie, nie żałuję, że nie wprowadziłem 500 Plus. Liczyłem wtedy, na co Polskę stać, a na co nie. Polska musi teraz inwestować niewyobrażalne pieniądze w zdrowie, edukację i ochronę środowiska – oznajmił Donald Tusk. Jeszcze jako premier zapewniał, że na każde dziecko chciałby dać 1 tys. zł.","Donald Tusk w TVN został zapytany o to, czy nie żałuje, że nie obiecał wprowadzenia 500 Plus w kampanii przed wyborami w 2015 r. – Nie, nie żałuję, że nie wprowadziłem 500 Plus. Liczyłem wtedy, na co Polskę stać, a na co nie – powiedział.   Dalej oznajmił, że „PiS dokonało wyboru: damy tyle, ile się da, nie bacząc na to, czy za parę lat wystarczy pieniędzy na ochronę zdrowia dzieci”. – Wiem, że to, co teraz mówię, nie jest popularne. Będziemy mieli 500 złotych w kieszeni, ale nie wyleczymy dziecka. Trzeba mądrzej wydawać pieniądze – ocenił.   Donald Tusk, jeszcze w 2014 r., kiedy pełnił funkcję premiera, inaczej komentował propozycje wprowadzenia dodatku 500 Plus na dzieci.  – Ważna jest taka otwarta i uczciwa rozmowa też wobec ludzi. Bo np., jak słyszę – bardzo fajny pomysł tak naprawdę, i nie będę drwił – żeby w Polsce na każde drugie i kolejne dziecko państwo płaciło 500 zł miesięcznie – jeśli dobrze zrozumiałem propozycję opozycji – to właściwie nie ma co czekać na kolejne wybory. Ja jestem gotów serio o tym porozmawiać dzisiaj – mówił wówczas premier Tusk.  – Tylko według mojej najlepszej wiedzy, nie ma takiej możliwości finansowania tego projektu. Ja bym najchętniej dał nie na drugie 500, tylko od pierwszego po 1000 zł miesięcznie. I, ponieważ łatwo przychodzi formułować tego typu obietnice, to moim zdaniem wtedy, kiedy jest ktoś, kto ma wiedzę na temat tego, jak funkcjonuje państwo i ile można pieniędzy wziąć od podatników, to warto może z nim, czyli w tym przypadku ze mną, podyskutować o tym, czy to jest możliwe, czy nie. Ja bym bardzo chciał, żeby – i to dotyczy wszystkich bez wyjątku uczestników życia publicznego w Polsce – że jeśli ktoś mówi, że dam po 500 zł na każde dziecko, to żeby jednak ten ktoś umiał zmusić obiecującego do precyzyjnego wskazania, jak to można sfinansować – dodał.",,
Astronomiczne zyski okazały się bujdą. Gang wyłudził grube miliony,"Ponad 18 mln zł stracili klienci kilku platform inwestycyjnych na rynku forex, zarządzanych przez międzynarodowy gang oszustów. Przestępcy obiecywali klientom znaczne zyski, po czym zerowali ich konta. W ostatnich dnia zatrzymano 19 osób.","Postępowanie w sprawie kolejnych tzw. boiler rooms, jak eksperci nazywają firmy oferujące zyskowne operacje na różnych instrumentach finansowych, prowadziła Prokuratura Okręgowa w Warszawie wspierana przez stołeczny zarząd CBŚP. Śledczych zawiadomiła Komisja Nadzoru Finansowego, która uznała, że działania spółek takich jak Gonoma Finance, Sonoma Polska, GKFX Financial, Seremar, Covederal Holdings Limited mogą nosić znamiona przestępstw dokonywanych za pomocą różnego rodzaju platform inwestycyjnych. Szefami gangu byli Czesi, którzy przy pomocy kontrolowanych przez siebie spółek (zarejestrowanych zarówno przez Polaków jak i innych obcokrajowców) nawiązywali współpracę z dużymi platformami inwestycyjnymi. Oszuści wykorzystali lukę w przepisach, ponieważ wszystkie podmioty zarejestrowano na Cyprze i dzięki temu mogły one prowadzić działania maklerskie na terenie całej Unii, choć formalnie powinny się ograniczać do działalności informacyjnej lub promocyjnej. Prosty mechanizmSchemat oszustw był bardzo prosty: członkowie grupy, podając się za przedstawicieli platform inwestycyjnych, wyszukiwali potencjalnych inwestorów np. z baz danych o firmach. Oferowali kupno udziałów, które jak zapewniali, miały przynieść kupującym zysk w wysokości nawet kilkudziesięciu procent tygodniowo. Początkowo były to inwestycje w debiuty giełdowe. Klienci byli namawiani do zarejestrowania się na stronach internetowych platform inwestycyjnych. Początkowo odnosili nawet zyski, ale długo to nie trwało. – Pokrzywdzeni byli namawiani do kolejnych wpłat przez przydzielonych im „opiekunów”, którzy mieli wskazywać, w co inwestować. Później klientów namawiano do inwestowania w inwestycje, które powodowały wyzerowanie kont pokrzywdzonych lub takie naliczenie opłat za transakcje, które również prowadziły do zerowego kapitału na rachunku klienta. Po pewnym czasie kontakt z przedstawicielami firmy się urywał – opowiada prok. Łukasz Łapczyński, rzecznik Prokuratury Okręgowej w Warszawie. Transfer na Wyspy MarshallaPrzekręt był dobrze przygotowany. Firmy reprezentowane przez oszustów swoje biura lokowały w luksusowych warszawskich biurowcach m.in. przy ul. Grzybowskiej i w al. Jerozolimskich. Wszelkie zyski gangu natychmiast były transferowane do firm z Hong Kongu, Wielkiej Brytanii, Czech czy na Wyspy Marshalla na Pacyfiku.Z ustaleń prokuratury i CBŚP wynika, że klienci złodziejskich platform inwestycyjnych stracili ponad 18 mln zł. Pokrzywdzeni inwestowali od kilku do kilkuset tysięcy zł. Rekordzista wpłacił 2 mln zł. W poniedziałek policjanci stołecznego zarządu CBŚP zatrzymali 19 osób podejrzanych o udział w przestępczym procederze. Funkcjonariusze zabezpieczyli dokumentację, sprzęt komputerowy oraz nośniki danych stanowiące obecnie dowody w sprawie. Zabezpieczono również majątki zatrzymanych osób o łącznej wartości 1,5 mln zł.",,
Dwa razy weto. Czy zgadzasz się z decyzją prezydenta? [SONDA],"– Zdecydowałem o zawetowaniu ustaw o Sądzie Najwyższym i Krajowej Radzie Sądownictwa – oświadczył w poniedziałek Andrzej Duda. – Decyzja może spowodować, że na reformę polskiego sądownictwa będziemy musieli długo poczekać – skomentował decyzję prezydenta Jacek Sasin z PiS. Na forach i portalach społecznościowych rozgorzała dyskusja na temat działań prezydenta. Portal tvp.info chce poznać Wasze zdanie w tej sprawie.",,,
UNESCO bez Stanów Zjednoczonych. Izrael zadowolony,"Stany Zjednoczone wycofują się z UNESCO. Amerykański Departament Stanu wydał oświadczenie, w którym tłumaczy tę decyzję uprzedzeniami organizacji wobec Izraela. – W Organizacji Narodów Zjednoczonych wkraczamy w nową erę: taką, że gdy dopuszczamy się dyskryminowania Izraela, musimy zapłacić cenę – oświadczył ambasador Izraela przy ONZ Danny Danon.","„Ta decyzja nie była łatwa. Odzwierciedla ona zaniepokojenie Stanów Zjednoczonych opieszałością w przeprowadzeniu fundamentalnej reformy tej organizacji oraz kontynuacją antyizraelskich uprzedzeń w ramach UNESCO” – czytamy w komunikacie. Departament Stanu poinformował, że USA przyjmą rolę stałego obserwatora przy tej organizacji i będą oferować jej swoje opinie oraz rady. Decyzja wejdzie w życie z końcem 2018 roku.„Głębokie ubolewanie” stanowiskiem Stanów Zjednoczonych wyraziła dyrektor generalna UNESCO Irina Bokova.",,
"Zdelegalizowani w Rosji, w Polsce aktywni. Kim są świadkowie Jehowy?","– To swego rodzaju gest wobec prawosławia, bo Putin trzyma z Kościołem, albo próba pokazania, że nie możemy tolerować obcych u siebie – mówi w rozmowie z portalem tvp.info prof. Zbigniew Pasek, religioznawca. W Rosji Sąd Najwyższy zdelegalizował grupę religijną, jaką są świadkowie Jehowy, i uznał ją za organizację „ekstremistyczną”. W Polsce to trzeci pod względem wielkości ruch wyznaniowy. Kim dokładnie są świadkowie Jehowy?","Rosyjskie Ministerstwo Sprawiedliwości już wcześniej złożyło wniosek o rozwiązanie organizacji i domagało się zamknięcia głównej siedziby świadków Jehowy, która znajdowała się w pobliżu Petersburga. Władze przekonywały, że świadkowie Jehowy „niszczą rodzinę, sprzyjają nienawiści i zagrażają życiu, a informacje, które sami o sobie przekazują, nie są prawdziwe"". Wprowadzony został również zakaz rozpowszechniania wydawanych przez tę grupę publikacji. Zostały one wpisane na listę zakazanych tekstów ekstremistycznych. Centrum Świadków Jehowy może złożyć apelację od orzeczenia. W takim przypadku wyrok nie będzie na razie prawomocny. „Może to być symboliczny gest”Zdaniem prof. Paska decyzja ta wynika z wewnętrznej polityki rosyjskiej. – Być może Putin chce przypodobać się w ten sposób Kościołowi prawosławnemu, który od dłuższego czasu walczy z nowymi ruchami religijnymi.  Może to być także symboliczny gest, który ma pokazać właśnie to, że Rosja nie toleruje obcych u siebie – mówi. Zwraca uwagę, że od momentu, gdy świadkowie Jehowy są obecni w Rosji, ich zasady życia niewiele się zmieniły. – Owszem, otwierają się na świat, korzystają z nowszych urządzeń w pracy misyjnej, ale pozostają niezmienni w tym, co głoszą od lat 70. – wyjaśnia. „Krew to siedlisko duszy”Jedną z wyznawanych przez świadków Jehowy zasad, która wzbudza wiele kontrowersji, jest zakaz przetaczania krwi. – To wynika z wiary, że krew to siedlisko duszy, więc nie można jej zamieniać, przetaczać. Istnieją jednak takie metody jak autotransfuzja czy sztuczna krew, które są dla nich wyjściem  w zagrożeniu życia – tłumaczy prof. Pasek. Zwraca uwagę, że wśród tej grupy wyznaniowej jest niewiele osób z wyższym wykształceniem, ale trudno stwierdzić, czy wynika to również z pewnej hierarchii wartości. Świadkowie Jehowy poza tym, że pracują, prowadzą na całym świecie działalność kaznodziejską. – W niektórych krajach jak w Rosji właśnie otrzymali zakaz chodzenia po domach jako naruszenie prywatności. Świadkowie Jehowy czują się wezwani do głoszenia Ewangelii i wypełniają to bardzo skrupulatnie – tłumaczy profesor. Ponadto chrzest ich odbywa się przez całkowite zanurzenie, modlą się tylko do Boga Jehowy, a modlitwy zanoszą w imię jego syna Jezusa, nie recytując ich z pamięci ani czytając z modlitewnika. Okolicznościowe przemówienie podczas ślubu czy pogrzebu może odbyć się w miejscowej Sali Królestwa. Odrzucają rytuały  Odrzucają wszelkiego rodzaju rytuały, święta, imieniny czy urodziny. Co roku obchodzą jedynie rocznicę Wieczerzy Pańskiej, potocznie nazywaną Pamiątką śmierci Jezusa Chrystusa. Paweł Lisicki z tygodnika „Do Rzeczy” pytany o to, jak Kościół katolicki postrzega świadków Jehowy, odpowiada, że jako jedną z chrześcijańskich, a dokładniej judaistyczno-chrześcijańskich sekt. – Jednym z ważniejszych elementów jest to, że Chrystus nie jest postrzegany jako osoba Trójcy Świętej. Postać Jehowy jest silnie związana ze Starym Testamentem. Drugim charakterystycznym elementem jest koniec świata, który ma nadejść i którego każdy termin jest tym ostatecznym – wyjaśnia.",,
Gowin: Konflikt z Unią Europejską sam nie zniknie,"Dla mnie nie ulega wątpliwości, że ustawa o Instytucie Pamięci Narodowej wymaga korekty – ocenia w rozmowie z „Rzeczpospolitą” wicepremier i minister nauki i szkolnictwa wyższego Jarosław Gowin. Podkreśla też, że „nie widzi gotowości do kompromisu ze strony Komisji Europejskiej” do wygaszenia konfliktu z Polską.","Gowin, pytany „jak teraz – po zeszłotygodniowej wizycie w Izraelu – scharakteryzowałby stan relacji polsko-izraelskich” stwierdził, że jest  „obustronne oczekiwanie na usunięcie przedmiotu nieporozumienia”.– W Izraelu panuje powszechne przekonanie, że Polska jest wielkim zwycięzcą transformacji ustrojowej i jednocześnie jednym z nielicznych sojuszników państwa Izrael w Europie – mówi wicepremier. – Wszyscy politycy, osoby opiniotwórcze w Izraelu, dostrzegają różnicę w podejściu Polski i krajów tzw. starej Europy – dodaje.Rozmowa z Netanjahu Przyznaje jednocześnie, że „problem ustawy o IPN” pojawiał się „we wszystkich jego rozmowach”, z „jednym znaczącym wyjątkiem”. – Tego tematu nie poruszył premier Benjamin Netanjahu. To nie oznacza oczywiście, że dla niego ta sprawa nie jest ważna – zaznacza.– Po pierwsze, moi rozmówcy wypowiadali się w bardzo ostrożny sposób na temat tej ustawy. Po drugie wypowiedzi sugerujące konieczność uchylenia ustawy w całości adresowane są moim zdaniem do izraelskiej opinii publicznej – wskazuje Gowin.",,
Putin podpisał dekret o uproszczonym obywatelstwie dla mieszkańców Donbasu,"Prezydent Władimir Putin podpisał dekret o uproszczonym trybie uzyskiwania obywatelstwa Rosji przez mieszkańców obwodów donieckiego i ługańskiego na wschodzie Ukrainy. Dekret dotyczy osób znajdujących się na terenie Rosji, a wcześniej mieszkających w Donbasie.","Opublikowany właśnie dokument rozszerza zakres dekretu podpisanego przez Putina w kwietniu. Wówczas przyznał on możliwość uzyskania paszportu Rosji w uproszczonym trybie przez mieszkańców tzw. republik ludowych w ukraińskim Donbasie, czyli terytoriów kontrolowanych przez prorosyjskich separatystów. Teraz o paszporty rosyjskie będą mogli ubiegać się obywatele Ukrainy, którzy wcześniej mieszkali w jakimkolwiek rejonie obwodu donieckiego i ługańskiego.  Wniosek będą mogli składać mieszkańcy obu tych ukraińskich obwodów, którzy znajdują się na terytorium Rosji. Będą musieli w tym celu przedstawić dokument potwierdzający, że zgodnie ze stanem, odpowiednio na dzień 7 kwietnia i 27 kwietnia 2014 r., zamieszkiwali stale w obwodzie donieckim bądź ługańskim. Tym razem chodzi nie tylko o tereny kontrolowane od 2014 r. przez separatystów, lecz także o rejony, które znajdują się pod kontrolą władz w Kijowie.  Decyzję ogłoszono na kilka dni przed wyborami parlamentarnymi na Ukrainie 21 lipca.Według dziennika „Kommiersant” najnowszy dekret ma związek z dużą liczbą wniosków o obywatelstwo Rosji złożonych przez mieszkańców „republik ludowych”. Zgodnie ze stanem na 17 lipca paszporty Rosji otrzymało 10 tys. mieszkańców tych terytoriów. Wnioski złożyło około 30 tys. mieszkańców tych terenów. Kolejne 20 tys. wniosków skierowali uchodźcy i osoby o innym statusie, które uciekły z Donbasu po wybuchu tam konfliktu zbrojnego, a teraz znajdują się na terytorium Rosji.  Źródła, na które powołuje się „Kommiersant”, twierdzą, że po kwietniowym dekrecie Putina do MSW Rosji zaczęły napływać liczne wnioski od obywateli Ukrainy, którzy mieszkają lub wcześniej mieszkali w Donbasie na terenach znajdujących się pod kontrolą władz ukraińskich bądź też uciekli z tych rejonów do Rosji.",,
"Porażka Obamy, sukces związków zawodowych. Izba Reprezentantów blokuje postęp negocjacji handlowych","Głosami Demokratów i Republikanów Izba Reprezentantów odrzuciła w piątek ustawę, która była częścią pakietu legislacyjnego mającego dać prezydentowi uprawnienia do zawarcia umów o wolnym handlu. Barack Obama zaapelował do kongresmenów o ponowne głosowanie.","To poważny cios dla prezydenta Obamy, dla którego negocjacje handlowe to jeden z priorytetów drugiego mandatu. Do ostatniej chwili Obama próbował przekonać kongresmenów do poparcia ustaw, które na pięć lat odnawiały jego uprawnienia do negocjowania umów handlowych. Są one mu potrzebne zwłaszcza do sfinalizowania toczonych od 2010 roku przez administrację USA negocjacji ws. umowy handlowej z 11 krajami Azji i Pacyfiku (tzw. TPP), które praktycznie są na ukończeniu. Ale w dalszej kolejności te uprawnienia będą Obamie potrzebne także do zakończenia znacznie mniej zaawansowanych negocjacji z Unią Europejską ws. transatlantyckiej umowy inwestycyjno-handlowej (tzw. TTIP). TPP zagrożeniem dla produkcji i miejsc pracy w USA?Jeszcze w piątek, na kilka godzin przed głosowaniem, Obama osobiście złożył niezaplanowaną wcześniej wizytę Demokratom w Kongresie. Ale nie przekonał ich, gdyż większość z nich podziela obawy związków zawodowych, że liberalizacja handlu z Azją będzie zagrożeniem dla krajowej produkcji i miejsc pracy w USA.Stosunkiem głosów 302 do 126 kongresmeni odrzucili pierwszą ze składających się na handlowy pakiet ustaw (Trade Adjustment Assistance – TAA), która przewidywała wsparcie sektorów, które mogłyby stracić na liberalizacji handlu. Choć drugą z ustaw, dotyczącą tzw. szybkiej ścieżki (fast track) aprobaty umów handlowych przez Kongres, kongresmeni poparli nieznaczną większością (219 za, 211 przeciw), to w praktyce jednak cały pakiet, przyjęty wcześniej przez Senat, uznaje się za odrzucony.Na razie nie wiadomo, czy i kiedy Kongres podejmie inną próbę głosowania ws. pakietu handlowego. Apel prezydenta do kongresmenówW wydanym w piątek wieczorem oświadczeniu Obama zaapelował do kongresmenów, by uczynili to „bez zwłoki”, przekonując, że umowy handlowe będą w interesie zarówno amerykańskich pracowników jak i biznesu. „Wzywam Izbę Reprezentantów, by przejęła TAA tak szybko, jak to możliwe, tak, bym mógł podpisać obie ustawy i wesprzeć naszych pracowników i przedsiębiorców, w tym co robią najlepiej: innowacji, tworzeniu i sprzedawaniu na całym świecie towarów wyprodukowanych w Ameryce”  – oświadczył prezydent.Zgodnie z tzw. szybką ścieżką po zakończeniu przez administrację USA negocjacji handlowych, Kongres mógłby w głosowaniu zaaprobować lub odrzucić umowę, ale nie mógłby już wnosić do niej poprawek. Bez takich gwarancji administracja ma znacznie mniejsze pole manewru w negocjacjach. Ocenia się wręcz, że ich zakończenie będzie bardzo trudne, bo partnerzy USA nie będą chcieli iść na ustępstwa, obawiając się, że Kongres i tak zmieni później to, co zostało ustalono z rządem USA.„Musimy zwolnić szybką ścieżkę ”– Musimy zwolnić szybką ścieżkę by wynegocjować lepsze porozumienie dla Amerykanów –  powiedziała w piątek liderka Demokratów w Izbie Reprezentantów Nancy Pelosi, nagrodzona burzą oklasków partyjnych kolegów.Paradoksalnie Obama mógł w sprawie negocjacji handlowych liczyć bardziej na opozycję, gdyż Republikanie są tradycyjnie partią bardziej prorynkową i przychylną umowom o wolnym handlu. W przekonywanie Republikanów, którzy mają większość w Kongresie, zaangażował się przewodniczący Izby John Boehner. Ale wystarczająco wielu z nich było niechętnych przyznaniu Obamie dodatkowych uprawnień.Wynik głosowania z wielkim zadowoleniem przyjęli przedstawiciele związków zawodowych, którzy od miesięcy lobbowali w Kongresie przeciwko liberalizacji handlu. Swą krytykę koncentrowali na bardziej zaawansowanej umowie o Partnerstwie Transpacyficznym, która obejmuje, poza USA, 11 krajów Azji i Pacyfiku – Australię, Brunei, Kanadę, Chile, Japonię, Malezję, Meksyk, Nową Zelandię, Peru, Singapur i Wietnam – ale bez Chin. Swym zasięgiem objęłaby 40 proc. światowego handlu.Obama: nowe rynki dla produktów „made in USA” Związki zawodowe oraz wspierający ich Demokraci straszyli negatywnymi konsekwencjami tej umowy dla amerykańskich pracowników, gdyż – jak przekonywali – będzie promować nierówne standardy pracownicze i zachęci firmy do przeniesienia produkcji, a tym samym miejsc pracy do Azji. Wskazywali, że wskutek liberalizacji handlu, a zwłaszcza umowy NAFTA z Meksykiem i Kanadą, amerykański sektor przemysłowy stracił 5 mln miejsc pracy od 1994 roku.Obama argumentował, że umowy handlowe „pomogą zdobyć nowe rynki dla produktów »made in USA« i obiecywał, że podpisze tylko takie porozumienie, które pomoże zwykłym Amerykanom. Jednocześnie podkreślał, że nowe umowy są konieczne, by to USA, a nie Chiny wyznaczały standardy handlu i zasady globalnej gospodarki. Administracja USA nie potrafiła przedstawić opinii publicznej wielu konkretnych korzyści TPP dla Stanów Zjednoczonych.",,
Korea Północna: USA wypowiedziały nam wojnę,"Minister spraw zagranicznych Korei Płn. Ri Jong Ho oświadczył, że amerykański prezydent Donald Trump wypowiedział wojnę Korei Płn. i że Pjongjang zastrzega sobie prawo do reakcji.","Jako przykład możliwej odpowiedzi podał zestrzelenie amerykańskich bombowców strategicznych, nawet w międzynarodowej przestrzeni powietrznej.– Cały świat powinien jasno pamiętać, że to Stany Zjednoczone pierwsze wypowiedziały wojnę naszemu krajowi – powiedział minister dziennikarzom w Nowym Jorku. – Skoro Stany Zjednoczone wypowiedziały wojnę naszemu krajowi, będziemy mieli wszelkie prawo do podjęcia w odpowiedzi kroków, w tym prawo do zestrzelenia bombowców strategicznych USA, nawet jeśli poruszają się one jeszcze poza przestrzenią powietrzną Korei Płn. – dodał Ri Jong Ho przed wylotem z Nowego Jorku, gdzie brał udział w debacie generalnej Zgromadzenia Ogólnego ONZ. Wszystkie opcje na stolePo tych słowach odszedł w stronę samochodu, ale po chwili wrócił do dziennikarzy i powiedział: – W świetle wypowiedzenia wojny przez Trumpa, wszystkie opcje są na stole najwyższego kierownictwa KRL-D. Trump zagroził w niedzielę władzom Korei Północnej, że te mogą „długo nie przetrwać”. To była odpowiedź na sobotnie słowa Ri Jong Ho o „nieuniknionej wizycie” północnokoreańskich rakiet na terytorium USA. – Właśnie słyszałem przemówienie ministra spraw zagranicznych Korei Północnej w ONZ. Jeśli powtarza myśli »Rocket Mana« (przywódcy Korei Płn. Kim Dzong Una), to długo nie przetrwają – napisał Trump na Twitterze. Kim Dzong Un obraził się za „Rocket Mana”?Prezydent USA nawiązał w ten sposób do swojego wtorkowego przemówienia na forum Zgromadzenia Ogólnego ONZ, w którym nazwał Kima „Rocket Man” – od tytułu piosenki Eltona Johna. Podczas wystąpienia Trump ostrzegł również przywódcę Korei Północnej, że kontynuowanie programu nuklearnego jest „samobójczą misją” i zapowiedział, że Stany Zjednoczone w przypadku ataku KRL-D, będą zmuszone „całkowicie zniszczyć” ten kraj. Północnokoreański szef MSZ oświadczył w sobotę na forum Zgromadzenia Ogólnego ONZ, że Trump sprawił, iż „wizyta naszych rakiet w całych USA jest nieunikniona”, gdy nazwał Kima „Rocket Man”.",,
Szczerski: 2019 r. to będzie rok pogłębiania relacji polsko-amerykańskich,– Rok 2019 w polityce zagranicznej to będzie rok pogłębiania relacji polsko-amerykańskich – powiedział szef gabinetu prezydenta Krzysztof Szczerski. – Spodziewamy się ważnych wizyt polityków amerykańskich; prezydent Andrzej Duda złoży wizytę gospodarczą w USA – zaznaczył.,"Szczerski powiedział, że aktywność prezydenta polityce zagranicznej w przyszłym roku „będzie przebiegała podobnymi tropami, jak w mijającym roku”. – Po pierwsze będzie miała wymiar regionalny, bo będziemy mieli spotkanie Bukaresztańskiej Dziewiątki na Słowacji i szczyt Inicjatywy Trójmorza w Słowenii. Prezydent będzie uczestniczył w obu spotkaniach – poinformował prezydencki minister.Podkreślił, że „to będzie też rok pogłębiania relacji polsko-amerykańskich”. – Spodziewamy się kolejnych ważnych wizyt amerykańskich w Polsce. Także prezydent uda się w przyszłym roku do Stanów Zjednoczonych; tym razem w kwestiach gospodarczych – powiedział. Jak zaznaczył, Andrzej Duda chce odwiedzić miejsca, gdzie się toczy amerykańskie życie biznesowe, gdzie Polacy prowadzą swój biznes. – Poza kwestiami militarnymi, które będziemy rozwijać, chcemy też zaakcentować wymiar ekonomiczny, inwestycyjny relacji polsko-amerykańskich. Planujemy taką gospodarczą wizytę prezydenta jeszcze w pierwszej połowie roku – poinformował Szczerski. Ponadto – mówił – „na pewno prezydent będzie chciał zaakcentować swoją obecność w ONZ” i „poza wizytą we wrześniu w Nowym Jorku na dorocznej sesji Zgromadzenia Ogólnego ONZ, jest możliwe, że prezydent odwiedzi także inne siedziby ONZ i oenzetowskich agend”. Jak dodał, będzie to związane z podsumowaniem konferencji klimatycznej, która miała miejsce w Katowicach. Prezydencja Polski w COP24 trwa do grudnia przyszłego roku. Zaznaczył, że przyszły rok będzie też czasem wielu ważnych rocznic o wymiarze międzynarodowym. – Będziemy obchodzić 20-lecie członkostwa Polski i krajów naszego regionu w NATO. Prezydent będzie uczestniczył w uroczystościach, które organizuje prezydent Milosz Zeman w Pradze, ale będą też takie uroczystości w Polsce – powiedział Szczerski. – Będziemy również obchodzili 15-lecie członkostwa w Unii Europejskiej, 450-lecie Unii Lubelskiej, 80-lecie wybuchu II wojny światowej i tu na pewno będą uroczystości o charakterze międzynarodowym – dodał prezydencki minister. Jak podkreślił, będą też uroczystości związane z rocznicami wydarzeń końca II wojny światowej - bitwy o Monte Cassino, Powstania Warszawskiego czy wyzwolenia Belgii i Holandii z udziałem polskich żołnierzy. – Prezydent będzie chciał oddać hołd polskim bohaterom wojennym odwiedzając Monte Cassino. Planujemy też wizytę państwową w Belgii i w Holandii – poinformował Szczerski. Już w styczniu prezydent najprawdopodobniej weźmie udział w Forum Ekonomicznym w Davos. Pierwszy raz Andrzej Duda uczestniczył w forum w styczniu 2018. Na początku roku planowana jest też wizyta w Polsce prezydent Litwy Dalii Grybauskaite.  Szczerski zaznaczył, że rok 2019 to rok stulecia nawiązania przez Polskę stosunków dyplomatycznych z większością krajów świata, więc będzie wizyt dużo wizyt zagranicznych przywódców związanych z tą rocznicą.",,
Koniec wojny handlowej? USA i Chiny mają podpisać porozumienie,Przedstawiciele Chin i Stanów Zjednoczonych mają w najbliższych dniach podpisać dokument zamykający tzw. pierwszy etap porozumienia handlowego – informują hongkońskie media. Odpowiedzialny za proces negocjacji wicepremier Chin Liu He w najbliższą sobotę ma się udać do Waszyngtonu.,"Dziennik „South China Morning Post” powołuje się na anonimowe źródło zbliżone do sprawy. Tymczasem doradca prezydenta USA ds. handlu Peter Navarro w wywiadzie dla telewizji FOX News poinformował, że pierwszy etap porozumienia handlowego może być podpisany w następnym tygodniu. Dodał jednak, że ostateczna decyzja należy do prezydenta Donalda Trumpa.Według źródeł hongkońskiego dziennika, chińskie władze miały zaakceptować zaproszenie wystosowane do wicepremiera Liu. Obecnie trwa zaś proces tłumaczenia dokumentów dotyczących szczegółów porozumienia.Treść pierwszego etapu umowy handlowej ma zostać upubliczniona jednak dopiero po jej podpisaniu. Wiadomo, że 86-stronnicowy dokument zawiera zapisy w kwestii ochrony własności intelektualnych.Komentując jego treść Navarro stwierdził, że stanowi on „dobry początek” w obszarze przymusowego transferu technologii i poruszony w nim został w sposób korzystny dla USA temat manipulacji walutowych.",,
Norwegia uznaje zakłócanie GPS podczas ćwiczeń NATO za poważny problem,"W dorocznym raporcie opublikowanym w poniedziałek norweskie służby wywiadowcze podkreśliły, że zakłócenie w 2018 r. GPS podczas ważnych ćwiczeń NATO – o co kraje skandynawskie oskarżają Rosję –  stanowi „poważny problem” i „zagrożenie dla lotnictwa cywilnego"".","Norwegia i Finlandia oskarżyły Rosję o to, że jej wojska rozmieszczone w Arktyce zakłócały sygnał GPS podczas ćwiczeń NATO Trident Juncture między 16 października a 7 listopada. W najnowszym raporcie, poświęconym ocenie zagrożeń, norweski wywiad zwraca uwagę, że takie działania nie tylko „są nowym wyzwaniem podczas manewrów (sił) norweskich i aliantów”, ale również „stanowią zagrożenie dla lotnictwa cywilnego"". Szef norweskiego wywiadu Morten Haga Lunde podkreślił, że zakłócanie sygnału „nie jest jedynym nowym wyzwaniem"" dla państw członkowskich NATO, a zdolność Rosji do demonstrowania siły na odległość „będzie rosła zarówno w okresie pokoju, kryzysu, jak i wojny”. Rosja nie przyznaje się do zakłócania sygnału GPS, jednak AFP przypomina, że takie incydenty powtarzają się od 2017 r., a zdaniem wywiadu zakłócenia są generowane z Rosji.",,
Sukces zbiórki pieniędzy dla rugbisty wyrzuconego z reprezentacji za chrześcijański wpis,"Australijski rugbista Israel Folau, wyrzucony z reprezentacji i z klubu za wpis oceniony jako homofobiczny, chce kontynuować walkę w sądzie. Zbiórka pieniędzy na ten cel przyniosła już 331 tys. dolarów australijskich (ok. 203 tys. euro), a datki pochodzą od 3,7 tys. osób. Jak zaznacza jednak sportowiec, sądowe zmagania mogą potrwać nawet kilka lat i zakończyć się przed Sądem Najwyższym.","30-letni zawodnik jest praktykującym chrześcijaninem. W przeszłości krytykował legalizację małżeństw homoseksualnych przez parlament australijski. Burzę wywołał przed Świętami Wielkanocnymi, zamieszczając na Instagramie post o treści: „Pijacy, homoseksualiści, cudzołożnicy, kłamcy, złodzieje, ateiści, bałwochwalcy. Piekło czeka na was. Pokutujcie! Tylko Jezus może was zbawić”.Z tego powodu Folau musiał stawić się na początku maja przed komisją dyscyplinarną federacji. Mimo grożącej mu kary, nie odwołał swoich słów.Dwa tygodnie później krajowa federacja zerwała z nim zawartą w lutym czteroletnią umowę, opiewającą – według mediów – na sumę 4 mln dolarów australijskich. Został również usunięty ze swojego klubu.Folau miał być filarem reprezentacji w rozpoczynającym się 20 września w Japonii turnieju o Puchar Świata.– Israel, poprzez swoje działania, nie pozostawił nam wyboru – skomentowała dyrektor federalny federacji Raelene Castle, dodając, że decyzja była „bolesna”. Zawodnik zamierza się odwoływać, ale nie przed instancjami rugby, do których – jak twierdzi – nie ma zaufania. Zwrócił się do australijskiej komisji ds. zatrudnienia, przed którą chce bronić wolności religijnej i domagać się odszkodowania od federacji i klubu.Folau oświadczył, że na walkę sądową wydał już 100 tys. dolarów i zasugerował, że może ona potrwać nawet kilka lat i zakończyć się przed Sądem Najwyższym.89 proc. Australijczyków po stronie sportowcaSprawa Folaua, reprezentanta Australii tongijskiego pochodzenia, podzieliła drużynę narodową. Niektórzy potępili go, ale część zawodników stanęła w jego obronie.„Wyrzućcie mnie i wszystkich innych graczy rugby z wysp Pacyfiku, ponieważ wyznajemy tę samą wiarę chrześcijańską” – napisał na Facebooku jego kolega z reprezentacji Taniela Tupou.Przeciwko ukaraniu czołowego rugbisty, który nie popełnił dotychczas żadnych przestępstw, wypowiedziała się też większość Australijczyków. W elektronicznym głosowaniu, przeprowadzonym przez dziennik „The Australian” 89 proc. spośród 21700 ankietowanych oceniło, że zawodnika ukarano niesłusznie i nie powinno się go pozbawiać kontraktu.",,
Burzliwa sesja NATO. Trump żąda od przywódców 4 proc. PKB na obronność,"Na zamkniętej sesji szczytu NATO w Brukseli doszło do sporu na temat wydatków obronnych. Prezydent Trump zażądał od przywódców wydatków wysokości już nie 2, ale 4 proc. PKB. – Zgodziliśmy się na zwiększenie do poziomu 2 proc. – powiedział po zakończeniu sesji sekretarz generalny Paktu. – Od kiedy prezydentem został Donald Trump, amerykańskie finansowanie obecności militarnej w Europie wzrosło o 40 proc. Jestem  spokojny co do zaangażowania tego kraju w bezpieczeństwo – dodał Jens Stoltenberg. Na sesji potwierdzono też decyzję o odtworzeniu dowództwa NATO w Norfolk w USA i o powołaniu dowództwa logistycznego w Niemczech.","Przed rozpoczęciem szczytu Trump ostro krytykował te państwa, które nie przeznaczają 2 proc. PKB na obronność. Najmocniej dostawało się Niemcom, które wydają nieco ponad 1,2 proc. PKB. Lokator Białego Domu publicznie nie domagał się jednak dotąd wydatków rzędu 4 proc. produktu krajowego brutto.  – Skupię się na tym, co do czego się zgodziliśmy, a zgodziliśmy się na zwiększenie wydatków wojskowych do poziomu 2 proc.  – powiedział na konferencji prasowej po zakończeniu sesji roboczej pierwszego dnia szczytu sekretarz generalny Sojuszu. Stoltenberg przyznał, że w NATO nie ma zgody co do wydatków. – Mieliśmy dyskusje, były różnice zdań, ale przede wszystkim podjęliśmy decyzje, które posuwają Sojusz do przodu i nas umacniają. W historii NATO wiele razy byliśmy niezgodni i byliśmy w stanie to przezwyciężyć za każdym razem, bo na koniec dnia zgadzaliśmy się, że Ameryka Północna i Europa są bezpieczne razem – zaznaczył. Poza rozmową na temat wydatków szczyt NATO potwierdził decyzje o powołaniu dowództwa logistycznego w Niemczech, którego zadaniem będzie zapewnienie sprawnego przemieszczania wojsk w Europie, oraz o odtworzeniu dowództwa w amerykańskim Norfolk, odpowiedzialnego za kontrolę nad szlakami komunikacyjnymi na północnym Atlantyku. Sojusz zgodził się już wcześniej, by w nowych dowództwach powstało 1200 etatów. Polska cały czas lobbuje, by w Szczecinie powstało dowództwo armii. Dyplomaci w Sojuszu mówili dziennikarzom, że decyzja w tej sprawie będzie zależała od rekomendacji naczelnego dowódcy wojsk NATO generała Curtisa Scaparrottiego. Szef MON Mariusz Błaszczak mówił, że jest dobrej myśli, a decyzja, czy dowództwo w ogóle powstanie, zapadnie jesienią. Obecnie NATO ma tego rodzaju kwaterę w Turcji. Liderzy krajów NATO zatwierdzili też inicjatywę 4x30 – wzmocnienia zdolności do odpowiedzi i szybkości reagowania. Zakłada ona, że do 2020 r. państwa Sojuszu będą utrzymywać na wysokim poziomie gotowości 30 batalionów zmechanizowanych, 30 eskadr powietrznych oraz 30 okrętów bojowych, gotowych do działania w czasie nie dłuższym niż 30 dni. W sumie może to być do 30 tys. żołnierzy oraz ponad 300 myśliwców, ponad to, co uzgodniono w ramach NATO-wskich sił szybkiego reagowania.  O reakcji na zagrożenia hybrydowe i zaproszenie dla Macedonii  Liderzy NATO zgodzili się na utworzenie nowych zespołów wsparcia jako reakcji na zagrożenia hybrydowe. – Eksperci NATO będą w gotowości, żeby wspierać sojuszników w obszarach takich jak obrona przed atakami cybernetycznymi, zwalczanie propagandy i bezpieczeństwo energetyczne – wymieniał sekretarz generalny Sojuszu. Szczyt NATO uruchomił również nową misję szkoleniową z udziałem ekspertów z państw NATO w Iraku. Stoltenberg podkreślał, że nie będzie ona miała charakteru bojowego. W jej skład ma wchodzić kilkaset osób. Kanada zaoferowała, że może kierować tą misją w pierwszym roku. Przywódcy 29 państw NATO podjęli także decyję, żeby zaprosić rząd Macedonii do negocjacji akcesyjnych.",,
"Temperatura cały czas wzrasta. „Nie wychodź, jeśli nie ma takiej potrzeby”","Instytut Meteorologii i Gospodarki Wodnej ostrzega przed upałem w centralnej i zachodniej części Mazowsza. Temperatura osiągnęła od 29,6 st. C w Płocku do 31,2 st. C w Warszawie. W ciągu dnia prognozuje się na tym obszarze temperaturę maksymalną od 32 do 33 st. C.","Jak podaje IMGW, w centralno-zachodniej części woj. mazowieckiego zaczęły obowiązywać wydane przez instytut ostrzeżenia przed upałem. Temperatura wynosi od 29,6 st. C w Płocku do 31,2 st. C w Warszawie. W środę prognozuje się na tym obszarze temperaturę maksymalną od 32 do 33 st. C.Ostrzeżenia dotyczą Warszawy, Płocka i Radomia oraz powiatów: gostynińskiego, płockiego, pruszkowskiego, radomskiego, sierpeckiego, sochaczewskiego, nowodworskiego, grójeckiego, szydłowieckiego, wołomińskiego, białobrzeskiego, legionowskiego, mińskiego, grodziskiego, piaseczyńskiego, przysuskiego, warszawskiego zachodni, płońskiego, żyrardowskiego i otwockiego. Instytut Meteorologii i Gospodarki Wodnej wydał w środę ostrzeżenia drugiego stopnia przed upałami dla trzynastu województw. Alerty wydano dla: centralno-zachodniej części woj. mazowieckiego, części woj. pomorskiego i dolnośląskiego (w zachodnich powiatach ostrzeżenie pierwszego stopnia), północnej części woj. małopolskiego oraz podkarpackiego, całego opolskiego, śląskiego, zachodniopomorskiego, lubuskiego, kujawsko-pomorskiego, świętokrzyskiego, wielkopolskiego oraz łódzkiego. Temperatura maksymalna w tych regionach może osiągnąć 28-33 st. C, a w woj. dolnośląskim i opolskim wyniesie nawet 34 st. C. Zagrożenie drugiego stopnia oznacza, że przewiduje się wystąpienie niebezpiecznych zjawisk meteorologicznych powodujących duże straty materialne oraz zagrożenie zdrowia i życia. Rządowe Centrum Bezpieczeństwa zaleca, aby w związku z upałami ograniczyć przebywanie w pełnym słońcu, pić dużo niegazowanej wody, nie wychodzić - jeśli nie ma takiej potrzeby - z domu oraz unikać wysiłku fizycznego i picia alkoholu, który odwadnia organizm. Należy też pamiętać o noszeniu nakrycia głowy. Podczas upałów nie można zostawiać dzieci w zamkniętym samochodzie. W razie wystąpienia objawów przegrzania organizmu - przyspieszonego oddechu, temperatury, nudności, zawrotów głowy lub dreszczy - należy szukać pomocy, dzwoniąc na numery alarmowe 112 lub 999. Bez opieki w autach nie powinno się zostawiać również zwierząt.",,
Gigantyczna pomoc Banku Światowego dla Indonezji,Bank Światowy (BŚ) zaoferował w niedzielę Indonezji pomoc około jednego miliarda dolarów na wsparcie odbudowy kraju po trzęsieniach ziemi. W trzęsieniu ziemi i w tsunami pod koniec września na wyspie Sulawesi (Celebes) zginęło ponad dwa tysiące osób.,"– Bank Światowy oddaje do dyspozycji indonezyjskich władz pomoc finansową w wysokości jednego miliarda dolarów, gdyż mają one najlepsze rozeznanie, co jest potrzebne – powiedziała w niedzielę Kristalina Georgiewa, prezes BŚ, na dorocznym zgromadzeniu tej instytucji i Międzynarodowego Funduszu Walutowego (MFW) na indonezyjskiej wyspie Bali.Odnotowane pod koniec września na Sulawesi trzęsienie ziemi o magnitudzie 7,5 spowodowało ogromne zniszczenia i fale tsunami sięgające sześciu metrów. Zginęło w nim ponad dwa tysiące osóbKolejne trzęsienie o magnitudzie 6, wystąpiło w nocy ze środy na czwartek czasu lokalnego w pobliżu indonezyjskich wysp Jawa i Bali – poinformowała amerykańska służba geologiczna USGS.",,
"Jaka opozycja, taki bojkot [OPINIA]","Prawdę mówiąc, osobiście jestem bardzo zadowolony z postawy totalnej opozycji, która zbojkotowała program „Woronicza 17” w TVP Info prowadzony przez Michała Rachonia. Za uczuciem zadowolenia kryją się co najmniej dwa powody.","Po pierwsze, decyzja opozycji niezbicie potwierdza, że jej liderzy nie dorośli do pełnego zrozumienia roli mediów w życiu publicznym demokratycznego państwa. Po wtóre, oszczędzę sobie wysłuchiwania często kłamliwych, prymitywnych opinii wygłaszanych przez polityków opozycji i mało kulturalnego sposobu prowadzenia sporów. Tyle, jak można najdelikatniej, na początek.  Nie kwestionuję tego, że teoretycznie rozumieją oni takie pojęcia jak „wolność mediów” czy „demokracja”. Nie są one jednak przez nich – jak mawiają socjolodzy społeczni – zinterioryzowane. Nie są w ich osobowościach na tyle mocno ugruntowane, czy, jak się mówi  – uwewnętrznione, by je umieli stosować w codziennej praktyce. A już na pewno nie są gotowi, by respektować je wówczas, gdy są sprzeczne z ich interesami.Cicha zmowaOd teorii przejdźmy do życia praktycznego. Początkiem bojkotu stało się demonstracyjne wyjście ze studia w trakcie programu „Woronicza 17” trzech polityków – Andrzeja Halickiego z PO, Adama Struzika z PSL oraz Piotra Misiły z Nowoczesnej.Cała trójka w cichej zmowie dała wyraz swego oburzenia na szokującą informację podaną przez prowadzącego program Michała Rachonia. Dziennikarz powtórzył za oficjalnie podaną przez Radio Szczecin wiadomość o tym, że Stanisław Gawłowski, siedzący od kilku tygodni w areszcie pod zarzutem korupcji, niedawny sekretarz generalny Platformy Obywatelskiej, wynajmuje swoje mieszkanie na agencję towarzyską. Kolejnym krokiem totalnej opozycji było domaganie się – poprzez wypowiedzi w mediach społecznościowych – odebrania Michałowi Rachoniowi programu „Woronicza 17”. Wskazywali tym samym na prowadzącego jako źródło zła w tym programie. To absolutnie kuriozalne żądanie opozycji. Gdyby być konsekwentnym, to by znaczyło, że opozycja polityczna miałaby decydować o tym, jacy dziennikarze mogą prowadzić poszczególne programy. Następnym etapem kształtowania mediów byłyby podobne regulacje w radiu publicznym, a na końcu opozycja określałaby, jakie kwestie mogą być w tych programach poruszane. Po trosze rozumiem niechęć polityków opozycji do Michała Rachonia. Istotnie, nie raz i nie dwa swoimi uporczywie powtarzanymi pytaniami śmiertelnie ich ugodził. Niejednokrotnie  też wytykał im wprost, że posługują się kłamstwem, że wypowiadają sprzeczne opinie na ten sam temat, podporządkowując je potrzebom aktualnej chwili, w zależności od tego, czy jest to dla nich wygodne, korzystne itp., czy też odwrotnie.Mało komfortowa sytuacjaTo, że dziennikarz nie przyjmował bezkrytycznie tego wszystkiego, co mówili goście, często stawiało ich w mało komfortowej sytuacji. Już wcześniej niektórzy obecni w studio nie wytrzymywali i zamiast – jak należałoby w normalnej debacie publicznej – spierać się z prowadzącym na argumenty, atakowali go, obrzucając bezpodstawnymi oskarżeniami. Wyrzucano mu, że zachowuje się    propagandysta obecnej władzy, a kiedyś nawet – z pewnością się nie przesłyszałem – któryś z gości nazwał Michała Rachonia „funkcjonariuszem PiS”. Tego typu zachowania w połączeniu z epitetami, niestety jak najgorzej świadczą o wychowaniu polityków opozycji.Wydaje się, że w ocenie Michała Rachonia, jaką forsuje opozycja, tkwi jeden fundamentalny błąd. Wyobraźnia polityków opozycji nie sięga tak daleko, aby założyć, że część dziennikarzy stara się tylko wypełniać swoje powinności, wedle przyjętych na całym świecie standardów. Jeżeli jesteś w posiadaniu ważnej informacji i spełnia ona warunki wiarygodności, to twoim obowiązkiem jest ją przekazać do wiadomości opinii publicznej. Rzeczą oczywistą jest, że w Polsce jest tysiące właścicieli mieszkań, którzy w celach zysku wynajmują te lokale agencjom towarzyskim. Tak naprawdę poza rodziną, znajomymi być może, nikogo to specjalnie nie obchodzi. Ale gdyby profesor uniwersytet użyczał swojego mieszkania na stałe lub na godziny, to już by miało jakieś znaczenie. A jeszcze gdyby to był szef katedry etyki na wydziale filozofii, to część opinii publicznej spojrzała by na to – moim zdaniem słusznie – nagannie. Jednakże w przypadku Stanisława Gawłowskiego mamy do czynienia z człowiekiem ze szczytów władzy w państwie. Były wiceminister, zajmujący jedną z najwyższych pozycji w strukturze partii politycznej, która przecież może dojść do sterów kierujących państwem. Właściciel tego mieszkania podlega, jak wszyscy Polacy, jednakowym rygorom prawnym, ale całkiem innym, wyjątkowym ocenom moralnym. To jest właśnie ten przypadek wynajmu mieszkania dla określonych celów.Granice wyobraźniKiedy jednak mówię o granicach wyobraźni polityków opozycji, mam na myśli – powtórzę – fundamentalne założenie. Nie przyjmują oni do wiadomości, że gdyby w podobnie kłopotliwym położeniu, jak Stanisław Gawłowski, znajdował się wysoki polityk Prawa i Sprawiedliwości i pojawiła by się sprawa mieszkania wynajmowanego dla agencji towarzyskiej przez takiego chciwca, pozbawionego busoli etycznej, to Michał Rachoń – niezależnie od sympatii politycznych, jakie zapewne jak każdy człowiek ma – bez zmrużenia powiek poruszyłby ją w programie „Woronicza 17”, nawet wtedy, gdyby dotarła do niego godzinę przed programem. Pod warunkiem, że sprawdziłby jej wiarygodność, tak jak to zrobił w przypadku posła Stanisława Gawłowskiego.             Nie będę teraz wchodził w inne sporne kwestie, które przy okazji tego bojkotu krążą wokół. Aż ciśnie się na usta pastisz powiedzenia użytego kiedyś w nieładnych intencjach przez Bronisława Komorowskiego: – „Jaka opozycja, taki bojkot”. Dlaczego to mówię? Bo pamiętam bojkot telewizji podjęty przez aktorów i artystów będący wyrazem protestu i oporu przeciwko wprowadzeniu stanu wojennego. O dzisiejszym bojkocie można powiedzieć tylko tyle – nie ten wymiar moralny, nie ta odwaga, nie ta cena. To skarlenie pojęcia „bojkot”.",,
Policja: Nie było zgody na zgromadzenie narodowców na terenie b. obozu w Auschwitz,"Piotr Rybak nie uzyskał zgody na zgromadzenie na terenie b. obozu Auschwitz, odbywało się one na terenie miasta i zgodnie z ustawą zgodę wyraził prezydent Oświęcimia – podał w niedzielę rzecznik komendanta głównego policji mł. insp. Mariusz Ciarka.","W niedzielę odbyły się uroczyści w 74. rocznicę wyzwolenia obozu Auschwitz. Główne obchody, na które przybyło ponad 50 byłych więźniów tego i innych obozów, odbyły się w budynku tzw. Centralnej Sauny na terenie byłego obozu Auschwitz II-Birkenau, gdzie od grudnia 1943 r. Niemcy przyjmowali więźniów do obozu. W niedzielnej uroczystości uczestniczył premier Mateusz Morawiecki, duchowni różnych religii, dyplomaci m.in. z Rosji i Izraela. Patronował im prezydent Andrzej Duda. 27 stycznia na świecie obchodzony jest jako Międzynarodowy Dzień Pamięci o Ofiarach Holokaustu.Przed oficjalnymi uroczystościami około dwustu narodowców przemaszerowało od oświęcimskiego dworca kolejowego do byłego obozu Auschwitz I. Przeciwko nim protestowało kilka osób z transparentem: „Faszyzm stop!” i flagą Izraela. Przedstawiciel jednego ze środowisk narodowych Piotr Rybak, będący inicjatorem marszu, mówił, że „patrioci polscy, narodowcy, nacjonaliści” upomnieli się o najwyższe wartości: Boga, Honor, Ojczyznę. Według krakowskiej „Gazety Wyborczej” Rybak miał pytać uczestników marszu: „Czy my jesteśmy krajem niepodległym?”; „Czas walczyć z żydostwem i uwolnić od niego Polskę! Gdzie są rządzący tym krajem? Przy korycie! I to trzeba zmienić” – miał wykrzykiwać Rybak. Rzecznik komendanta głównego policji mł. insp. Mariusz Ciarka napisał w niedzielę wieczorem na Twitterze, że Rybak nie miał zgody na zgromadzenie na terenie byłego obozu Auschwitz. „Zgody na zgromadzenie na terenie obozu nie uzyskał. Na terenie obozu nie było demonstracji. Zgromadzenie Piotra Rybaka odbywało się na terenie miasta poza granicami Obozu i zgodnie z ustawą zgodę wyraził Prezydent Miasta Oświęcimia” – podał Ciarka. Policja podkreśliła w niedzielę, że po zabezpieczeniu rocznicowych uroczystości wyzwolenia Auschwitz rozpoczęła analizę nagrań i zdjęć z marszu narodowców. „Bezpośrednio po zakończeniu zabezpieczenia przystąpiliśmy do analizy zgromadzonego materiału, w tym nagrań i zdjęć ze zgromadzenia Piotra Rybaka. W każdym przypadku uzasadniającym podejrzenie popełnienia przestępstwa dowody przekażemy do Prokuratury celem podjęcia dalszych decyzji” – podała na Twitterze polska policja. Piotr Rybak został prawomocnie skazany za spalenie w 2015 r. na wrocławskim rynku kukły symbolizującej Żyda.",,
Senator PiS: Małgorzata Kidawa-Błońska jest stylizowana na Sophię Loren,"– Marszałek Małgorzata Kidawa-Błońska w sytuacjach, gdzie ewidentnie doszło do hejtu i mowy nienawiści ze strony przeciwników PiS-u, nie reagowała na te przejawy w sposób właściwy – uważa senator Prawa i Sprawiedliwości Jan Maria Jackowski. To osoba, która może mile się kojarzyć wielu obywatelom, stylizowana na billboardach na bardzo znaną włoską aktorkę Sophię Loren – powiedział portalowi tvp.info.","Na ulicach polskich miast trwa kampania wizerunkowa Kidawy-Błońskiej. – „Współpraca a nie kłótnie” – czytamy na billboardach. Nad hasłem widnieje wizerunek uśmiechniętej wicemarszałek Sejmu, która przytula inną kobietę.  Billboardom towarzyszą działania, które mają wykazać walkę Kidawy-Błońskiej z hejtem. W piątek w towarzystwie prezydent Gdańska Aleksandry Dulkiewicz i innych kobiet z Koalicji Obywatelskiej podpisała pakt przeciwko mowie nienawiści.  – To nie zmienia faktu, że Platforma Obywatelska jako metody politycznej w swoim przekazie używała języka nienawiści i grała na tzw. polaryzację. Wystawienie na kandydata pani marszałek Kidawy-Błońskiej tego nie zmieni – stwierdził w rozmowie z portalem tvp.info senator Jackowski. Czy Kidawa-Błońska jest stylizowana na włoską aktorkę? – Na tych zdjęciach Małgosia jest Małgosią. Jest premierem jutra, tak ją obserwuję, a jestem 12 lat parlamentarzystą. Małgosia się nie zmienia, jest sobą. Jeżeli ktoś uważa, że specjalnie pod kampanię jest robiona stylizacja, to niech sobie weźmie zdjęcia pani marszałek sprzed czterech lat, pięciu, dziesięciu czy dwunastu. Jest sobą przez cały czas – mówił Dunin. Senator Jackowski jest jednak przekonany o słuszności swoich spostrzeżeń. – Sophia Loren znana jest z działalności społecznej i są jej zdjęcia, które są dosyć podobne w stylistyce do tych billboardów, które wiszą w Warszawie, gdzie Małgorzata Kidawa-Błońska obejmuje starszą osobę. W swojej urodzie wicemarszałek jest kobietą, która ma coś podobnego do Sophii Loren – stwierdził Jackowski.  Osiem lat temu o podobieństwach między Małgorzatą Kidawą-Błońską i Sophią Loren pisał „Fakt”. – Kilka osób już mi to mówiło, że im jestem starsza, tym bardziej ją przypominam – mówiła wówczas posłanka PO. Co ciekawe, gdyby mogła, to nie wcieliłaby się w jedną z ról granych przez włoską aktorkę, tylko uwielbianego na całym świecie pluszowego misia. – Chciałabym być Kubusiem Puchatkiem – żartowała sześć lat temu w Superstacji. Dlaczego? – Ma lekkie, przyjemne życie, miłe i sympatyczne – uzasadniała.",,
Kościół bez funduszu?,SLD chce likwidacji Funduszu Kościelnego. W najbliższych dniach stosowny projekt ustawy ma trafić do Sejmu. Zmiany miałyby wejść w życie w 2012 r.,"Fundusz powstał na mocy ustawy z 1950 r. po przejęciu przez państwo mienia Kościoła. Miał być rekompensatą za przejęty majątek, a środki na nim zgromadzone miały służyć  m.in. na renowację obiektów sakralnych. Obecnie przede wszystkim wydawane są jednak na ubezpieczenia społeczne i zdrowotne duchownych.  – Pieniądze przeznaczane na opłacenie ubezpieczeń księży to niemal 90 proc. Funduszu Kościelnego i z roku na rok ta kwota rośnie. To niebagatelna kwota nawet 100 milionów złotych –   mówi Sławomir Kopyciński z SLD. Lewica argumentuje, że upaństwowionych dóbr nie wydzielono organizacyjnie ani finansowo, zostały włączone do Państwowego Zasobu Ziemi bez ustalenia wysokości dochodów z nich. A fundusz oparto wyłącznie na dotacjach budżetowych. I że w budżecie państwa na rok 2010 dotacja na fundusz kościelny wynosiła 90 mln zł. Stąd pomysł jego likwidacji.  SLD chce, by z budżetu państwa finansowano nadal wyłącznie prace konserwatorskie obiektów sakralnych (np. przez rozdział grantów przez resort kultury). Odmiennego zdania jest jednak Platforma. Wiceszef klubu PO Waldy Dzikowski wykluczył taką możliwość.    – To są pobożne życzenia pana przewodniczącego Napieralskiego –  ocenił wiceszef klubu Platformy.  – Fundusz warto zreformować, ale najpierw trzeba wypracować nowy system.Chociażby taki jak ten sprawdzony w trzech krajach –  we Włoszech, w Hiszpanii i na Węgrzech – czyli dobrowolny odpis na Kościół. Nie chodzi o podatek, jak w Niemczech –  uważa bp Tadeusz Pieronek, były przewodniczący Kościelnej Komisji Konkordatowej.",,
Portugalska emigracja za chlebem,Coraz więcej Portugalczyków – w obliczu głębokiego kryzysu gospodarczego – decyduje się na wyjazd za chlebem poza granice swojej ojczyzny. Jednym z najpopularniejszych celów staje się Brazylia i Angola.,"Setki lat temu Portugalczycy masowo wyjeżdżali i podbijali tereny dzisiejszej Brazylii. Dziś można zaobserwować podobny trend. W dobie kryzysu i rosnącego bezrobocia wielu młodych ludzi nie widzi dla siebie perspektyw w ojczyźnie i decyduje się na wyjazd z kraju i dołączenie do blisko 2,5-milionowej mniejszości portugalskiej.Służby dyplomatyczne nie dysponują jeszcze dokładnymi liczbami, ale nie mają wątpliwości – w ostatnich latach emigracja za Atlantyk znacznie się nasiliła.Kusi przede wszystkim dynamiczny rozwój gospodarczy Brazylii i brak bariery językowej. W cenie są zwłaszcza inżynierowie i osoby z wykształceniem technicznym. Brazylia to jednak nie jedyna była portugalska kolonia, która kusi potencjalnych emigrantów. Wiele osób jeździ do pracy na przykład do dynamicznie rozwijającej się Angoli.",,
U Lisa o SKOK-ach. Kurski do Giertycha: pan jest obrońcą banksterów,"- Afera w SKOK-u Wołomin była kontrolowana przez WSI, przez banksterów, czyli bankowych gangsterów, których obrońcą jest pan Roman Giertych - mówił w  w programie Tomasz Lis na żywo Jacek Kurski (Solidarna Polska). Według niego, aferę z Wołomina próbuje się wykorzystać do obrzucenia błotem całego systemu SKOK-ów.  – To nie jest afera jednego SKOK-u (…). To sytuacja, w której państwo polskie z naszych pieniędzy zapłaciło 3,5 mld zł za to, że pomysł biznesowy senatora PiS Grzegorza Biereckiego się nie udał. Proszę mi pokazać inną tego typu aferę, w której polityk w pewnym sensie zmarnowałby takie pieniądze –  odpowiedział Roman Giertych. O sytuacji  w SKOK-ach dyskutowali także ekonomista Ryszard Petru, dziennikarka Bianka Mikołajewska („Gazeta Wyborcza”) i Przemysław Wipler (KORWiN).",,,
"Giełdowy krach w Grecji, ceny akcji niższe o 13 proc. Winne przyspieszone wybory prezydenta?","Aż o 12,78 proc. spadły ceny akcji w Atenach. Stało się tak 
po ogłoszeniu przedterminowych wyborów prezydenckich w Grecji. Inwestorzy pozbywają się greckich walorów szybciej, niż podczas
krachu giełdowego w 1987 roku - pisze „Financial Times”.","To największy spadek od kilkudziesięciu lat.  Inwestorów wystraszyłaperspektywa dojścia do władzy lewicowej partii Syriza oraz destabilizacjipolitycznej. Oprocentowanie 10-letnich obligacji rządowych wzrosło we wtorekprzed południem do ponad 7,5 proc.  – pisze „FT”. Grecja ważna dla rynków– Przez najbliższe sześć tygodni Grecja może się okazać ważniejsza dlaglobalnych rynków niż Rosja i Ukraina w 2014 roku – powiedział główny ekonomista firmy doradczej i inwestycyjnej Renaissance Capital CharlesRobertson.Niepokój o sytuację Grecji pociągnął w dół inne giełdy europejskie. Wedługgłównej ekonomistki firmy IG Brendy Kelly, jeśli do władzy dojdzie Syriza, narynki mogą wrócić takie same zawirowania, jak „w najtrudniejszych chwilachkryzysu strefy euro” – pisze Reuters.  Podarują dług? Możliwa wygrana Syrizy może zmusić strefę euro do wyboru między podarowaniemGrecji jej długu ""a pierwszym wyjściem (kraju) z eurolandu"" – wyjaśniałRobertson. Propozycja prezydentaWcześniej we wtorek premier Grecji Antonis Samaras zaproponował Stawrosa Dimasa jako kandydata na prezydenta kraju. 73-letni Dimas, politykwspółrządzącej Nowej Demokracji, był wcześniej komisarzem UE ds. środowiska iministrem w kilku rządach Grecji, w tym szefem MSZ.W wystąpieniu telewizyjnym premier powiedział, że postanowił przyśpieszyćwybory prezydenckie, by ustabilizować sytuację polityczną. Na szefa państwagłosują w Grecji deputowani, a planowane wybory miały się odbyć w przyszłymroku. Jednak partie opozycyjne oświadczyły już, że nie poprą żadnego kandydatazaproponowanego przez rząd. W ten sposób chcą wymusić rozpisanie nowychwyborów. A AFP prognozuje, że premier ma niewielkie szanse na zdobyciewymaganych 180 głosów w parlamencie, by przeforsować kandydaturę Dimasa iuniknąć rozpisania przedterminowych wyborów.",,
„Gazeta Wyborcza” i Radio Gdańsk przemilczały wpadkę Dulkiewicz w relacji z debaty,"Zarówno „Gazeta Wyborcza” jak i Radio Gdańsk przemilczały, w swoich relacjach z debaty w ECS, niedzielną wpadkę prezydent Gdańska Aleksandry Dulkiewicz, która nazwała zagranicznych prelegentów „egzotycznymi gośćmi”.","W niedzielę w Europejskim Centrum Kultury w Gdańsku odbyła się debata pn. „Solidarność i Pokój. Miasto jako Europejska Wspólnota”. Była to część gdańskich obchodów 80. rocznicy wybuchu II wojny światowej. W spotkaniu wzięli udział prezydent Gdańska Aleksandra Dulkiewicz, burmistrz Londynu Sadiq Khan, sekretarz stanu landu Berlin Sawsan Chebli, prezydent Białegostoku Tadeusz Truskolaski oraz szef ECS Basil Kerski. Podczas swojego wystąpienia wpadkę zaliczyła prezydent Gdańska, która nazwała zagranicznych prelegentów „egzotycznymi gośćmi”.  – (…) 30 lat temu zaczęła się wolna Polska i dzięki tym zmianom weszliśmy do Unii Europejskiej, wcześniej do NATO, i możemy dzisiaj tutaj swobodnie siedzieć i rozmawiać, mieć takich egzotycznych gości jak wy – mówiła. Chwilę później głos zabrał burmistrz Londynu Sadiq Khan, mający pakistańskie korzenie. Jak przyznał, „nazywano go różnie, ale jeszcze nigdy »egzotycznym«”. – Dziękuję Ci Aleksandro – powiedział, śmiejąc się, w kierunku gdańskiej prezydent.",,
Doradca ujawnił plany Trumpa. Ostateczny projekt rozwiązania konfliktu jesienią,Prezydent USA Donald Trump prawdopodobnie w listopadzie przedstawi ostateczny plan rozwiązania konfliktu izraelsko-palestyńskiego – poinformował w niedzielę doradca Białego Domu ds. Bliskiego Wschodu Jason Greenblatt.,"– Gdyby nie przedterminowe wybory w Izraelu, plan ten moglibyśmy przedstawić już latem. W obecnej sytuacji logiczne jest poczekanie na powstanie nowego rządu w tym kraju, dlatego planujemy odroczyć przedstawienie planu do 6 listopada – powiedział Greenblatt podczas konferencji zorganizowanej w Nowym Jorku przez izraelski dziennik „The Jerusalem Post”.Greenblatt wyjaśnił, że ostateczne decyzja w tej sprawie zapadnie pod koniec czerwca po konferencji na temat Bliskiego Wschodu, która zorganizowana będzie przez amerykańską administrację i odbędzie się w Bahrajnie. Podkreślił także, że ogłoszenie planu zostało już raz odroczone, bowiem pierwotnie miało to nastąpić po izraelskich wyborach w kwietniu, jednak projekt ten nie doszedł do skutku w wyniku braku stabilizacji politycznej w tym kraju. 30 maja izraelski parlament przegłosował decyzję o samorozwiązaniu w związku z niemożnością sformowania rządu. Kolejne wybory odbędą się 17 września. Rozwiązanie parlamentu stało się koniecznością, ponieważ Benjamin Netanjahu, dotychczasowy premier i lider partii Likud, która wygrała kwietniowe wybory, nie zdołał sformować koalicji rządzącej. Pod koniec zeszłego roku ambasador USA przy ONZ Nikki Haley informowała, że pokojowy plan USA wprowadza nowe elementy do dyskusji, wykorzystując nowy świat technologii, uznaje realia na Bliskim Wschodzie, które się zmieniły i zmieniają w bardzo znaczny i istotny sposób. Powiedziała, że nie wszystko, co jest w projekcie, będzie się podobać nie tylko Izraelczykom i Palestyńczykom, ale także innym. – Nie wszystkie żądania będą spełnione. Alternatywą jest jednak utrzymujące się od półwiecza status quo – mówiła ambasador USA przy ONZ.",,
"Zmarł ks. prof. Jan Dyduch, były rektor Uniwersytetu Papieskiego Jana Pawła II","W wieku 78 lat zmarł w sobotę ks. prof. Jan Maciej Dyduch, w latach 2004-2010 rektor Uniwersytetu Papieskiego Jana Pawła II w Krakowie - poinformowało biuro prasowe archidiecezji krakowskiej.","Ks. prof. dr hab. Jan Maciej Dyduch urodził się w dniu 7 stycznia 1940 r. w Kukowie. Przygotowywał się do posługi kapłańskiej w Wyższym Seminarium Duchownym Archidiecezji Krakowskiej, a święcenia kapłańskie otrzymał w 1963 r. z rąk kard. Karola Wojtyły w katedrze na Wawelu.W 1980 r. uzyskał doktorat, natomiast w 1985 r. habilitację na Akademii Teologii Katolickiej w Warszawie. Tytuł naukowy profesora nauk teologicznych uzyskał w 1998 r. W latach 1975-1980 sprawował funkcję notariusza, a następnie kanclerza Kurii Metropolitalnej w Krakowie od 1981 r. do 2004 r. W grudniu 2007 otrzymał tytuł infułata.",,
Prezydent RP: Trudno sobie wyobrazić kataklizm II wojny światowej,"Prezydent Andrzej Duda powiedział, że obecnie trudno sobie wyobrazić kataklizm II wojny światowej. Dziś przypada 80. rocznica jej wybuchu. Jak podkreślił Andrzej Duda podczas głównych obchodów rocznicowych na placu Piłsudskiego w Warszawie, w wyniku II wojny światowej zginęło nawet 80 milionów osób.","Pamiętamy i będziemy pamiętać z wdzięczności dla wszystkich tych, którzy walczyli, którzy oddali swe życie dla wolnego świata – powiedział prezydent Andrzej Duda podczas obchodów 80. rocznicy wybuchu II wojny światowej.Prezydent podkreślił, że II wojna światowa pochłonęła 50 milionów, a jak liczyć trochę inaczej, prawie 80 milionów ludzi. „80 jeżeli policzymy nie tylko wszystkich tych ludzi, którzy zostali zabici i zamordowani, ale także tych, którzy pomarli na skutek wojny z głodu, z chorób, z nędzy. Trzy procent ludności ówczesnego świata. Patrząc na Europę można byłoby powiedzieć - wielkie europejskie państwo, jego ludność nagle zniknęła w ciągu sześciu lat i zostawiła pustą ziemię” – mówił Andrzej Duda.„Trudno sobie to dzisiaj w ogóle wyobrazić, ten kataklizm dziejowy największy i najbardziej niosący straszliwe ofiary konflikt zbrojny w dotychczasowych dziejach ludzkości” – podkreślił prezydent. „Pamiętamy, musimy pamiętać i dlatego tutaj dzisiaj jesteśmy” – powiedział prezydent. „Pamiętamy i będziemy pamiętać z wdzięczności dla wszystkich tych, którzy walczyli, którzy oddali swe życie dla wolnego świata” – oświadczył. Niemcy poniżyli Polaków pozostawiając machinę zagładyNiemcy, pozostawiając na naszej ziemi machinę zagłady, jaką był obóz Auschwitz Birkenau, poniżyli nas Polaków; dzisiaj to miejsce daje świadectwo tego, co człowiek mógł wyrządzić drugiemu człowiekowi i co oznacza totalitarny reżim – powiedział prezydent Andrzej Duda.Prezydent wskazywał, że hitlerowscy Niemcy na ziemiach etnicznie polskich zbudowali obozy zagłady. „Takim najbardziej znanym z obozów zagłady był obóz Auschwitz Birkenau, obóz w którym, w czasie II wojny światowej zamordowano 1 mln 100 tys. Żydów z całej Europy, przede wszystkim z Polski; obóz, w którym zamordowano 140 tys. Polaków, 23 tys. Romów i Sinti, 20 tys. jeńców radzieckiej Armii Czerwonej i 15 tys. ludzi różnych narodowości przywiezionych do tego obozu z różnych krajów, praktycznie z całej okupowanej przez Niemców Europy” – wyliczał Duda.„Zostawiono nam to. Można powiedzieć, że Niemcy w ten sposób poniżyli nas, Polaków, że na naszej ziemi pozostawili tę machinę zagłady. Ale dzisiaj jesteśmy jej depozytariuszami, opiekujemy się nią po to, aby dawała światu świadectwo, aby ludzie, zwłaszcza młodzi przyjeżdżali i widzieli, co człowiek mógł wyrządzić drugiemu człowiekowi i co oznacza totalitarny reżim. Co oznacza okrucieństwo i brak poszanowania dla podstawowych praw drugiego człowieka, dla jego godności” – oświadczył prezydent Duda. Ludzkość wyciągnęła za mało wnioskówLudzkość za mało wyciągnęła wniosków ze straszliwej lekcji, wciąż zdarzają się czystki etniczne, ludobójstwo – wskazał podczas obchodów 80. rocznicy wybuchu II wojny światowej prezydent Andrzej Duda. Pamiętamy, by nigdy nie dochodziło do takich zdarzeń, cierpienia, bestialstwa – akcentował.„Składamy dzisiaj wielki hołd wszystkim ofiarom II wojny światowej. Chylimy głęboko czoła i z wdzięcznością całujemy ręce kombatantów, naszych wspaniałych obrońców ojczyzn, tych którzy walczyli za wolność naszą i waszą, na wszystkich frontach ówczesnego świata. Drodzy kombatanci, drodzy żołnierze naszej wolności - z całego serca Wam za to dziękujemy, dziękujemy Wam, gdziekolwiek jesteście teraz na świecie” – powiedział prezydent przemawiając na pl. Piłsudskiego przed Grobem Nieznanego Żołnierza w Warszawie.Duda podkreślał, że „ludzkość za mało jeszcze wyciągnęła wniosków ze straszliwej lekcji, którą przeżyła”. „Wciąż na tym świecie i to wcale nie tak dawno, zdarzają się czystki etniczne, zdarza się ludobójstwo. Teraz w czasach nam współczesnych przecież mieliśmy z tym do czynienia nie tak dawno w krajach byłej Jugosławii, mieliśmy z tym do czynienia w Rwandzie” – mówił.„Po to właśnie pamiętamy, by nigdy już na świecie nie dochodziło do takich zdarzeń, takiego cierpienia, takiego bestialstwa; po to także musimy pamiętać; po to także musimy działać, wyciągając wnioski z tamtych zdarzeń” – dodał.",,
Koalicja Obywatelska i PSL zawarły koalicję w wielkopolskim sejmiku,Wielkopolscy przedstawiciele Koalicji Obywatelskiej i Polskiego Stronnictwa Ludowego poinformowali o zawarciu umowy koalicyjnej w Sejmiku Województwa Wielkopolskiego. Obie siły będą miały w 39-osobowym sejmiku 22 mandaty.,"W październikowych wyborach Koalicja Obywatelska uzyskała w wielkopolskim sejmiku 15 mandatów, 13 mandatów przypadło PiS. PSL zdobyło siedem mandatów, SLD-Lewica Razem – trzy, Bezpartyjni Samorządowcy – jeden mandat. Cztery lata temu PO zdobyła 13 mandatów i podjęła koalicyjną współpracę z PSL, które uzyskało 12 mandatów. PiS wprowadził ośmiu radnych, SLD Lewica Razem – czterech, a dwa mandaty przypadły KWW Ryszarda Grobelnego Teraz Wielkopolska. – Mamy dokument, który został podpisany w piątek, ale w sobotę i dzisiaj był ratyfikowany przez ugrupowania polityczne, przez Koalicję Obywatelską i PSL. Mamy wszystkie konieczne uzgodnienia, żeby przystąpić w piątek do procedury sejmikowej, czyli powołania prezydium sejmiku, powołania zarządu i kolejnych koniecznych ciał. Nasza dotychczasowa współpraca była owocna i pozytywna i będziemy chcieli ją kontynuować – powiedział dotychczasowy marszałek województwa wielkopolskiego Marek Woźniak (PO). Woźniak przyznał, że jest kandydatem na marszałka województwa kolejnej kadencji. Także dotychczasowi wicemarszałkowie – Wojciech Jankowiak i Krzysztof Grabowski z PSL – są kandydatami na te stanowiska. Pozostałe dwa miejsca w zarządzie województwa mają objąć przedstawiciele Koalicji Obywatelskiej, także temu ugrupowaniu ma przypaść funkcja przewodniczącego sejmiku.Szef wielkopolskich struktur Polskiego Stronnictwa Ludowego Andrzej Grzyb przypomniał, że współpraca Stronnictwa i PO w wielkopolskim samorządzie trwa od 2005 r. – Porozumieliśmy się do najistotniejszych elementów współpracy, które wiążą się z bieżącą działalnością sejmiku i zarządu województwa, ale też otwierają nową perspektywę. To ta kadencja sejmiku zdecyduje o programie rozwoju województwa wielkopolskiego na lata 2021-27, czyli w nowej perspektywie finansowej UE. Jesteśmy zgodni co do tego, że musi ona uwzględniać wszystkie aspekty rozwoju województwa – powiedział. Siłą opozycyjną w wielkopolskim sejmiku nowej kadencji będzie, podobnie jak dotąd, Prawo i Sprawiedliwość. Radny tej partii Zbigniew Czerwiński zapowiedział, że PiS będzie „opozycją konstruktywną, merytoryczną i bardzo pracowitą”. – Deklarujemy, że będziemy wspierać wszystkie działania, które będą służyć rozwojowi Wielkopolski – nie tylko w sejmiku. Będziemy również zabiegać o współdziałanie z władzami rządowymi – oświadczył Czerwiński. – Chcemy systematycznie recenzować działania władz i wyjaśniać kwestie z poprzedniej kadencji, które wyjaśnienia wymagają. Jeżeli ktoś z nami będzie chciał wojować, to jesteśmy wystarczająco silną opozycją, żeby to wojowanie wymagało dużo pracy ze strony koalicji – za powiedział radny PiS. Niewykluczone, że do koalicji w regionie dołączy także lewica. Szef wielkopolskich struktur SLD wielkopolski radny Wiesław Szczepański ujawnił, że wszystko zależy od decyzji podejmowanych na szczeblu centralnym.",,
Śledztwo smoleńskie tematem wieczornej publicystyki w TVP Info,"Szef MON Antoni Macierewicz powołał w czwartek podkomisję „smoleńską”, która ma wyjaśnić przyczyny katastrofy smoleńskiej. Wydarzenie to skomentują goście TVP Info.","W „Po przecinku” o godz. 18.30 dyskutować będą redaktor naczelny „Do rzeczy” Paweł Lisicki oraz Michał Sutowski z „Krytyki Politycznej”. O godzinie 19.15 rozmowa z  publicystką „Gazety Polskiej” Dorotą Kanią.W „Dziś wieczorem” o godz. 19.50 gośćmi będą żona byłego Rzecznika Praw Obywatelskich Ewa Kochanowska i ojciec stewardesy tupolewa Grzegorz Januszko. Z kolei w programie „Minęła dwudziesta” o godz. 20.10 gościć będą: redaktor naczelny „Gazety Polskiej” Tomasz Sakiewicz, publicysta Samuel Pereira z „Gazety Polskiej Codziennie”, Agata Czarnacka z portalu lewica24.pl oraz publicysta „Rzeczpospolitej” Andrzej Stankiewicz. W drugiej części zobaczymy politologa prof. Wawrzyńca Konarskiego i eksperta ds. spraw międzynarodowych Jarosława Guzego .",,
Wałęsa zamilkł. Winą obarcza „polityków i media uchodzące za opozycyjne”,"Lech Wałęsa nie wypowiada się publicznie, ponieważ „był atakowany przez polityków i media uchodzace za opozycyjne” – wynika z informacji, jaką opublikował Mirosław Szczerba, rzecznik byłego prezydenta.","Szczerba publikując na Twitterze informację na temat powstrzymywania się swojego szefa od publicznych stwierdził, że otrzymuje liczne pytania w tej sprawie. Ojciec premiera Mateusza Morawieckiego w czasach PRL był założycielem i przywódcą  niepodległościowej organizacji Solidarność Walcząca. Był represjonowany przez komunistyczne władze. Wałęsa podczas swojego przemówienia nazwał go zdrajcą. W usuniętym później wpisie na Facebooku oskarżył Kornela Morawieckiego o „próbę rozbicia Solidarności, dezercję za granicę i drukowanie fałszywych podrzutek od Kiszczaka w prasie Solidarności Walczącej”. Powszechną krytykę wzbudziło przede wszystkim wystąpienie Wałęsy na konwencji KO. Dziennikarka „Gazety Wyborczej” Dominika Wielowieyska uznała słowa o Kornelu Morawieckim za „nie do przyjęcia”, a Wojciech Szacki z „Polityki” pytał: „co za geniusz odpowiada za wpuszczenie Lecha Wałęsy na konwencję?” – Nie potrzeba takich słów ani dzisiaj, ani w ogóle – oświadczyła liderka wchodzącej w skład KO Inicjatywy Polskiej Barbara Nowacka, która nawiązując do wypowiedzi Wałęsy przekazała premierowi Mateuszowi Morawieckiemu wyrazy współczucia. – Sama wiem, jak ciężko jest stracić bliskiego i być w tym czasie w takim ostrzale medialnym – wyjaśniła.",,
Sejmowa debata nad wnioskami o wotum nieufności wobec Szydło i Rafalskiej,"– Polskie rodziny najlepiej wypowiedziały się na temat polepszenia poziomu życia – powiedział w Sejmie premier Mateusz Morawiecki.  Posłowie w środę po południu przystąpił do rozpatrywania wniosków Platformy Obywatelskiej w sprawie wyrażenia wotum nieufności wobec wicepremier Beaty Szydło oraz minister rodziny, pracy i polityki społecznej Elżbiety Rafalskiej.","– To nasz program realnie zmienił życie Polaków. Obywateli stać teraz na więcej – powiedział z sejmowej mównicy szef rządu. Dodał, że w polityce najważniejsza jest wiarygodność. – To co zostało zapowiedziane, jest realizowane – podkreślił. – To dzięki nam oszuści podatkowi nie wpływają na polską gospodarkę – zaznaczył. – Opozycja chce, aby Polacy połączyli się w biedzie bez programu Rodzina 500+ – powiedział premier Morawiecki. Wnioski złożono w Sejmie pod koniec kwietnia, w trakcie trwania protestu grupy osób niepełnosprawnych. Zdaniem posłów Platformy obie członkinie rządu ponoszą „polityczną odpowiedzialnością” za niedawny protest opiekunów osób niepełnosprawnych w Sejmie. – Gdy nie ma się nic do zaproponowania podnosi się krzyk dla krzyku – w ten sposób wnioski PO oceniła wczoraj rzeczniczka rządu Joanna Kopcińska. Minister Rafalska określiła je z kolei jako „czystą politykę”. Z kolei Beata Szydło oceniła, że wniosek o jej odwołanie jest mało merytoryczny. W ostatnim czasie rząd zrównał rentę socjalną z najniższą rentą z ZUS. Parlament przyjął też, a prezydent podpisał, ustawę wprowadzającą szczególne uprawnienia w dostępie do świadczeń opieki zdrowotnej, usług farmaceutycznych oraz wyrobów medycznych dla niepełnosprawnych. Trwają prace dotyczące zmiany w systemie orzekania o niepełnosprawności. ",,
"Marszałek Sejmu: To Niemcy, ogarnięte wówczas brunatną ideologią, rozpętały światowy kataklizm","Podczas II wojny światowej Polacy bronili nie tylko swojej suwerenności, ale też uniwersalnych wartości – mówiła marszałek Sejmu Elżbieta Witek w niedzielę w Berlinie, w czasie uroczystości upamiętniającej 80. rocznicę wybuchu II wojny światowej.","– Dokładnie 80 lat temu to Niemcy, ogarnięte wówczas brunatną ideologią, rozpętały światowy kataklizm. Polska stała się pierwszą ofiarą agresji militarnej – opuszczona przez sojuszników, a 17 września podstępnie zaatakowana przez Związek Sowiecki. Złowrogi sojusz dwóch totalitaryzmów, zawarty 23 sierpnia 1939 roku zniszczył nieokrzepłą jeszcze polską państwowość – powiedziała marszałek w Katedrze Berlińskiej w czasie uroczystości upamiętniającej 80. rocznicę wybuchu II wojny światowej. – Co więcej, niemiecko-sowiecki pakt podpisany 28 września miał ją bezpowrotnie wymazać z mapy Europy. Był to szatański plan zniszczenia innego państwa, Polski, jej faktyczne unicestwienie, drastyczną okupację zakładającą całkowitą degradację i wyniszczenie narodu polskiego i totalne unicestwienie obywateli polskich o korzeniach żydowskich. (...) Tych faktów nie sposób kwestionować, podważać, relatywizować – kontynuowała Witek. W obchodach wziął też udział przewodniczący Bundestagu – Wolfgang Schaeuble. Jak podkreśliła Witek, wraz z mijającymi latami staje się coraz bardziej oczywiste, że polski opór – również zbrojny – miał głęboki sens. Był obroną wartości, które po dziś dzień są nas drogie i ważne dla wszystkich. – Osiem dekad temu Polska, broniąc swej suwerenności, broniła zarazem wolności, i to pojmowanej uniwersalnie – oznajmiła polska polityk. Przypomniała, że po wojnie Polska znalazła się w sowieckiej strefie wpływów, choć należała do zwycięskiego obozu. Powojenny podział w Europie wciąż oddalał od siebie polski i niemiecki naród. Jak mówiła, w 1989 roku Polska i Niemcy wreszcie mogły zrealizować swoje aspiracje, nie przeciwko sobie, nie kosztem drugiej strony, lecz we współpracy i wspólnocie interesów.",,
"Poseł Lewicy: Przywódcy Solidarności powiedzieli mi, że stan wojenny był konieczny","Jestem przekonany, że gen. Jaruzelski wykonał ruch, który był tragiczny – on sobie zdawał z tego sprawę – ale był konieczny w tamtej sytuacji – powiedział w programie „Minęła 8” poseł Lewicy Maciej Gdula. Polityk argumentował, że rozmawiał w 2000 r. z przywódcami Solidarności, którzy według niego twierdzili, że w grudniu 1981 r. nie było innego wyjścia. – To należy wtedy wprowadzać stan wojenny i mordować ludzi? – odpowiedziała mu Iwona Arent z Prawa i Sprawiedliwości.","Politycy rozmawiali w programie TVP Info o gen. Wojciechu Jaruzelskim i stanie wojennym. Jak powiedział poseł Gdula,  wprowadzenie stanu wojennego było konieczne, ponieważ istniało ryzyko radzieckiej interwencji. – Jedyna sprawa, w której prawica ufa Rosjanom, to to, że oni mówią, że nie interweniowaliby w 1981 r. Jestem przekonany, że to było realne zagrożenie. Jaruzelski wziął na siebie ciężar użycia przemocy i wziął na siebie ciężar bycia tym, kto będzie potem nazywany zbrodniarzem – powiedział poseł Lewicy. Na pytanie prowadzącego, czemu miało właściwie zapobiec wprowadzenie stanu wojennego, Gdula odpowiedział, że większość Polaków, którzy przeżyli ten czas, uważała, że gen. Jaruzelski podjął słuszną decyzję. Dodał, że także przywódcy Solidarności, z którymi rozmawiał w 2000 r. uważali, że nie było wtedy innego wyjścia. Posłowi Lewicy odpowiedziała Iwona Arent z PiS; przypomniała, że podczas stanu wojennego mordowano ludzi. Wcześniej parlamentarzystka odniosła się także do pogrzebu gen. Jaruzelskiego. – To paradoks, że w wolnym kraju, w wolnej Polsce chowano zbrodniarza z honorami. Bo to był zbrodniarz – powiedziała posłanka Arent, odnosząc się do faktu, że na pogrzebie gen. Jaruzelskiego byli obecni: ówczesny prezydent Bronisław Komorowski oraz byli prezydenci  Aleksander Kwaśniewski i Lech Wałęsa. Parlamentarzystka nawiązała do ofiar stanu wojennego, przywołując osobisty przykład swojego kolegi z liceum Marcina Antonowicza. – Był ofiarą komunistycznej władzy. Zginął zamordowany przez milicję. Takich ofiar jest bardzo dużo – powiedziała. Na pytanie, czy decydentów odpowiedzialnych za tę zbrodnię spotkała jakaś kara, udzieliła odpowiedzi przeczącej. – Jak może patrzeć na to rodzina Marcina Antonowicza, rodzice i siostra, kiedy taki zbrodniarz komunistyczny, generał Jaruzelski, zostaje pochowany z honorami i jeszcze trzej prezydenci wolnego kraju oddają mu hołd – pytała posłanka.",,
"Prezes PiS: Polakom należy się państwo niepodległe, suwerenne, demokratyczne","Polska suwerenna, wolna, w UE, we wspólnocie wolnych państw i wolnych narodów, to jest ta przyszłość, o którą musimy walczyć i którą wywalczymy – mówił w Starachowicach Jarosław Kaczyński. Prezes PiS wziął udział we mszy świętej w przeddzień siódmej rocznicy śmierci swojej matki Jadwigi Kaczyńskiej w Kościele pw. Wszystkich Świętych w Starachowicach (woj. świętokrzyskie).","W wystąpieniu po mszy św. podkreślał rolę pokolenia jego matki w kształtowaniu wolnej Polski. – Nam, Polakom, należy się własne państwo: państwo niepodległe, suwerenne, demokratyczne, które jest organizacją wspólnoty Polaków. Dziś w tym znów pięknym, ale niełatwym czasie musimy o tym pamiętać. To jest coś, co łączy okres życia tego pokolenia, którego zdecydowana większość już odeszła, z tym dzisiejszym czasem, z tym wszystkim, co dzisiaj czynimy po to, by Polska była lepsza i by Polska była suwerenna i niepodległa, by ten nowy zamach na naszą suwerenność i niepodległość został odparty – podkreślił Kaczyński. Jak powiedział jego matce przyszło żyć w trudnych czasach. – Rzeczywiście, jedne z ostatnich słów jakie wypowiedziała niedługo przed śmiercią były słowa, że jej pokolenie nie miało szczęścia. Rzeczywiście tak było. To pokolenie przeżyło wojnę, niezwykle trudny okres powojenny i komunizm. Dopiero w ostatniej części życia przyszła wyczekiwana wolna Polska – dodał polityk.  Zaznaczył, że to właśnie temu pokoleniu Polacy zawdzięczają wolny kraj. – Zawdzięczamy trwanie tego wszystkiego, co w sferze duchowej i świadomości Polskę stanowi. Zawdzięczamy trwałość tradycji, która sprowadza się do jednego - nam, Polakom, należy się własne państwo, państwo niepodległe, suwerenne, demokratyczne – oświadczył. Mszę św. odprawiono w kościele pw. Wszystkich Świętych. Matka Jarosława Kaczyńskiego i nieżyjącego prezydenta Lecha Kaczyńskiego pochodziła ze Starachowic. W tym mieście się wychowała, na Kielecczyźnie spędziła okupację.  Kaczyński powiedział, że ziemia starachowicka i Góry Świętokrzyskie dla jego mamy były niezwykle ważne. – To był raj utracony, ziemia, o której we wspomnieniach bardzo często mówiła. To było miejsce, które ją ukształtowało, które było dla niej nadzwyczajne, niezwykłe – dodał. Po nabożeństwie prezes PiS złożył kwiaty pod tablicami upamiętniającymi matkę, prezydenta RP Lecha Kaczyńskiego i pozostałe ofiary katastrofy smoleńskiej. Tablice mieszczą się w Panteonie Pamięci Narodu Polskiego, zlokalizowanym przy parafii. We mszy świętej uczestniczyli mieszkańcy Starachowic, obecni byli także świętokrzyscy parlamentarzyści PiS.  Jadwiga Kaczyńska urodziła się 31 grudnia 1926 r. w Starachowicach, jako córka inżyniera budownictwa – Aleksandra Jasiewicza i Stefanii z Szydłowskich. W Starachowicach rodzina przebywała także w czasie wojny. Kaczyńska w czasie okupacji hitlerowskiej była sanitariuszką Szarych Szeregów na Kielecczyźnie. Według not biograficznych, które ukazywały się w mediach, wstąpiła do konspiracyjnego harcerstwa w 1941 r., miała wówczas 14 lat; nadano jej pseudonim Bratek, należała do zastępu Zioła, zrzeszającego łączniczki. Po przyspieszonym kursie medycznym skierowano ją do pracy w starachowickim szpitalu, gdzie trafiali żołnierze ranni w akcji Burza. Kaczyńska ukończyła starachowickie I Liceum Ogólnokształcące im. Tadeusza Kościuszki.  Jadwiga Kaczyńska była filologiem; pracowała w Instytucie Badań Literackich Polskiej Akademii Nauk, przez kilka lat uczyła języka polskiego.  Kaczyńska napisała obszerną monografię bibliograficzną poświęconą Janowi Józefowi Lipskiemu, zmarłemu w 1991 r. opozycjoniście, krytykowi i historykowi literatury; znała go dobrze, bo przez wiele lat pracowała z nim w IBL PAN. Napisała także wstęp do „Niemców” Leona Kruczkowskiego, a w 1992 r. wydała monografię tego pisarza. Była także współautorką „Słownika pseudonimów pisarzy polskich XV wieku – 1970 rok”.  Zmarła w Warszawie 17 stycznia 2013 r. Została pochowana w rodzinnym grobowcu na warszawskich Starych Powązkach.  W styczniu 2013 r. radni Starachowic jednogłośnie przyjęli uchwałę o przyznaniu Jadwidze Kaczyńskiej honorowego obywatelstwa miasta.  W październiku 2016 roku imieniem Jadwigi Kaczyńskiej nazwano jedną z ulic w Starachowicach, odcinek dawnej ulicy Józefa Krzosa, zaczynający się przy Rondzie Lecha Kaczyńskiego. Decyzję podjęli radni Starachowic, podejmując uchwały o zmianie nazw kilkunastu ulic w związku z tzw. „ustawą dekomunizacyjną”.",,
"Wcześniej b. kanclerz Niemiec, teraz b. minister finansów Austrii. Gazprom łowi polityków","W 2005 roku były kanclerz Niemiec Gerhard Schröder został prezesem zarządu konsorcjum Nord Stream. Dziś  Hans Jörg Schelling, były wieloletni minister finansów Austrii, został doradcą Gazpromu w projekcie budowy gazociągu Nord Stream 2 – podaje w czwartek EUobserver, powołując się na austriacką gazetę „Oberösterreichische Nachrichten”.","Gazeta z Linzu opublikowała, że Schelling został „konsultantem Gazpromu”. Poprzedni minister finansów potwierdził te informacje. „Schelling ma teraz przyczynić się do sukcesu Nord Stream 2” – odnotowuje dziennik. Schelling jest działaczem Austriackiej Partii Ludowej (OeVP), której liderem jest obecny kanclerz Austrii Sebastian Kurz. W 2014 r. został ministrem finansów w rządzie Wernera Faymanna. Pozostał na tym stanowisku także w utworzonym w maju 2016 r. rządzie Christiana Kerna. W wyborach w 2017 r. uzyskał mandat w Radzie Narodowej (izba niższa austriackiego parlamentu), jednak nie objął go. W grudniu ubiegłego roku odszedł z rządu.  Spółka OMV zaangażowana w budowę Nord Stream 2  W budowę gazociągu Nord Stream 2 zaangażowana jest finansowo austriacka spółka OMV. Projekt rosyjskiego Gazpromu jest współfinansowany też przez niemieckie koncerny Uniper i Wintershall oraz francuski Engie i brytyjsko-holenderski Royal Dutch Shell. Niemiecki Federalny Urząd Żeglugi i Hydrografii (BSH) poinformował we wtorek o wydaniu zgody na budowę gazociągu Nord Stream 2 w wyłącznej strefie ekonomicznej Niemiec na Bałtyku. Kończy to procedurę pozyskiwania w Niemczech zezwoleń na budowę tego gazociągu. Wskazano, że wydanie zgody nastąpiło m.in. po przeprowadzeniu oceny oddziaływania na środowisko i ustaleniu, że planowane położenie rur na dnie morskim na odcinku 31 km nie będzie przeszkodą, jeśli chodzi o interesy żeglugi i środowiska morskiego.   Nord Stream 2, którego długość ma wynieść 1200 km, a moc przesyłowa 55 mld metrów sześc. rocznie, ma biec z Rosji do Niemiec po dnie Bałtyku i być gotowy do końca 2019 roku. Również po 2019 roku Rosja zamierza zaprzestać przesyłania gazu rurociągami biegnącymi przez terytorium Ukrainy. Rząd Niemiec wspiera Nord Stream 2, utrzymując, że projekt ten ma charakter biznesowy, a nie polityczny. Polska, Ukraina i kraje bałtyckie sprzeciwiają się projektowi.",,
Gwałtowne protesty w stolicy Albanii. Siedziba premiera obrzucona koktajlami Mołotowa,"Tysiące zwolenników albańskiej opozycji protestowały w niedzielę w Tiranie, domagając się powołania rządu tymczasowego i rozpisania przedterminowych wyborów. Uczestnicy akcji obrzucili koktajlami Mołotowa siedzibę premiera Ediego Ramy – podały lokalne media.","Demonstrujący przerwali także kordon policyjny, odpalali petardy i świece dymne w stronę budynku rządowego.– Cała nasza walka jest na rzecz wolnych i sprawiedliwych wyborów, na rzecz europejskich wartości – zwrócił się do zebranych przed siedzibą premiera Luzlim Basha lider Albańskiej Partii Demokratycznej. Antyrządowe demonstracje trwają w Albanii od połowy lutego. Opozycja pod wodzą centroprawicowej Albańskiej Partii Demokratycznej oskarża socjalistyczny rząd premiera Ramy o korupcję i powiązania z przestępczością zorganizowaną. Ekipa rządząca odrzuca te oskarżenia.",,
"Opiekun uczy chłopca wulgaryzmów, wskazuje na prezesa PiS. „To jest stary ch***”","W sieci pojawiło się nagranie, na którym kilkuletnie dziecko, inspirowane przez swojego opiekuna, wypowiada wulgarne słowa. Opiekun wskazując na telewizor, gdzie widać prezesa PiS Jarosława Kaczyńskiego pyta malca: „Kto tam jest? To jest stary ch***?”. „Tak, ch***” – mówi chłopiec. Sprawą zajął się Rzecznik Praw Dziecka. Mikołaj Pawlak w rozmowie z portalem tvp.info poinformował, że tożsamość autora nagrania ustala prokuratura.","Mężczyzna nagrał dziecko, gdy wypowiadało wulgaryzmy. Sam je prowokował do powtarzania. Wyzwiska padały pod adresem prezesa PiS. Mężczyzna kilkukrotnie dopytuje dziecko, czy to na pewno jest „ch***” i sam dopowiada: „No właśnie, to jest stary ch***”.W sprawie zabrał głos RPD Mikołaj Pawlak. – Skierowałem to nagranie do prokuratury, celem ustalenia, kto jest jego autorem. Jeśli uda się ustalić tożsamość tego mężczyzny, wówczas bez wahania skieruję wniosek o wgląd w sytuację wychowawczą dziecka. Wówczas sprawą zajmie się Sąd Rodzinny – mówi portalowi tvp.info.",,
Gersdorf odebrała nagrodę „za opór wobec łamania prawa w Polsce”,"Małgorzata Gersdorf, pierwsza prezes SN odebrała w Stuttgarcie tegoroczną nagrodę im. Theodora Heussa, byłego niemieckiego prezydenta. Nagroda przyznawana jest od 1965 roku, do tej pory najczęściej trafiała w ręce obywateli Niemiec.","Gersdorf została wyróżniona „za opór wobec łamania prawa w Polsce”. W czasie laudacji niemiecka minister sprawiedliwości Niemiec w rządach Helmuta Kohla i Angeli Merkel powiedziała, że Polska jest krajem, w którym prawo jest łamane i porównała ją do Rosji, Turcji i Węgier. Zaprotestowała przeciwko temu sama Gersdorf.– Nie można porównywać Polski, bo to bardzo ostro zabrzmiało w moich uszach, z Węgrami, Turcją i Rosją. My jesteśmy zupełnie innym krajem, innymi obywatelami. Zawsze, całe stulecia byliśmy otwarci na wielonarodowość i mam nadzieję, że nadal to zostanie – powiedziała. Uroczystość stała się jednak pretekstem do ataku na reformę wymiaru sprawiedliwości w Polsce.",,
Ulicami Toronto przeszła Pride Parade,"Ulicami centrum Toronto przeszła w niedzielę 32. Pride Parade, największa w Kanadzie parada społeczności LGBT, czyli osób homo-, bi- i transseksualnych. To jedna z największych tego typu imprez na świecie.","Torontońska Pride Parade co roku gromadzi ponad milion uczestników i widzów (dla porównania  miasto liczy ok. 2,5 mln mieszkańcow). W tym roku parada trwała prawie trzy godziny i przypadła na dzień święta narodowego, Canada Day. To element 10-dniowego Tygodnia Dumy (Pride Week). Łącznie w przemarszu wzięło udział 158 grup reprezentujących środowiska mniejszości seksualnych.Tydzień Dumy to seria koncertów, wystaw, happeningów, spotkań, wydarzeńsportowych. Impreza jest dofinansowywana m.in. przez miasto, które, jak sięszacuje, zarabia na niej ok. 130 mln dolarów. Pride Parade w Toronto to nie tylko karnawałowa w formie manifestacja iwiążące się z tym fantazyjne, nagradzane oklaskami przebrania uczestników,ale również wydarzenie polityczne promujące tolerancję, dlatego w paradziebiorą udział także politycy. Rządzący w Ontario liberałowie razem z federalnym liderem Bobem Rae nieśliwłasne transparenty; obecni byli też politycy opozycyjnej Nowej PartiiDemokratycznej (NDP). Jak zawsze w paradzie wzięły udział związki zawodowe,policjanci, strażacy i torontoński transport miejski. Wielkim nieobecnym był obecny mer Toronto Rob Ford, który jako pierwszy od kilkunastu lat merignoruje paradę. Przede wszystkim jednak Pride Parade jest imprezą, na którą przychodzą całerodziny z dziećmi, traktowaną jako święto różnorodności.W tym roku organizatorzy podkreślali polityczne osiągnięcia środowisk LGBT,m.in. niedawno uchwaloną przez parlament prowincji Ontario nowelizację ustawy o edukacji, która ma zapewnić uczniom ochronę przed prześladowaniami i przemocą. Szkoły zostały zobowiązane do edukowania w tym zakresiepracowników, a dzieci będą się uczyć, że nikogo nie wolno dyskryminować zewzględu na pochodzenie, kolor skóry, obywatelstwo, płeć, przekonania,orientację seksualną, tożsamość płciową, wiek, stan cywilny, stan rodzinnyczy niepełnosprawność.Parada w Toronto jest największa w Kanadzie, wydarzeniem o nieco mniejszejrandze jest parada w Vancouver, co roku odbywają się też marsze w Montrealu, Ottawie, Halifaksie, Winnipeg, Edmonton, Calgary, Saskatoon i od niedawna w Fredericton. Za dwa lata w Toronto odbędzie się World Pride Parade, światowa parada równości. Toronto będzie gospodarzem tej imprezy jako pierwsze miasto w Ameryce Północnej.",,
Prezydent Trump ogłosił Dzień Pamięci gen. Pułaskiego,"Prezydent USA Donald Trump ogłosił 11 października 2018 roku Dniem Pamięci Generała Pułaskiego. Wzywając Amerykanów do uczczenia pamięci tych, którzy „przyczynili się do umocnienia amerykańskiego narodu”, nawiązał do jego „szczególnych więzi” z Polakami.","„Dziś składamy hołd polskiemu imigrantowi i sławnemu dowódcy wojskowemu, generałowi Kazimierzowi Pułaskiemu, który, dołączywszy do Amerykańskiej Wojny Rewolucyjnej, poświęcił życie sprawie wolności. W Armii Kontynentalnej służył ramię w ramię z naszymi przodkami walczącymi o niepodległość” – napisał prezydent w proklamacji.„Doświadczenie bitewne, zdolności taktyczne oraz utworzenie niezwykle skutecznego korpusu konnej piechoty zyskały mu miano »ojca amerykańskiej kawalerii«. Z okazji Dnia Pamięci Generała Pułaskiego wspominamy jego dziedzictwo, czerpiąc zarazem inspirację z bezprzykładnego oddania sprawie wolności, praworządności i suwerenności narodu” – wskazał.Trump przypomniał, że w już w młodości hrabia Pułaski „zasłynął niezwykłą odwagą, walcząc u boku ojca o wyzwolenie ojczystej Polski spod rosyjskiej władzy”. „Walka skończyła się przegraną, a Pułaski przemierzył Europę i trafił do Francji. Szczęśliwie dla Ameryki, poznał Benjamina Franklina, ten zaś namówił go do przyłączenia się do amerykańskiej walki o niepodległość” – napisał. „W szeregach Armii Kontynentalnej Pułaski szybko awansował na stanowisko generała brygady. Wykazywał się niespotykaną odwagą na polu walki i był przykładem dla innych. W bitwie pod Brandywine ocalił życie generałowi Jerzemu Waszyngtonowi. Legion kawalerii, złożony z Amerykanów, Niemców, Francuzów, Irlandczyków i Polaków, przekształcił w zabójczą siłę bojową” – zaznaczył. Waleczność i żarliwość „W dniu 9 października 1779 r. odniósł poważne rany w bitwie pod Savannah. Dwa dni później zmarł. Generał Waszyngton napisał: »Jego waleczność i niesłychana gorliwość na innych polach zyskały mu wielkie uznanie«. Chociaż generał Pułaski nie zdążył zobaczyć Gwiaździstego Sztandaru powiewającego zwycięsko nad Yorktown, jego dziedzictwo, heroizm i poświęcenie zapisały się w naszej historii obok takich bohaterów jak markiz Lafayette i Bernardo de Gálvez, a on sam jest inspiracją dla kolejnych pokoleń Amerykanów” – podkreślił Trump.„Dając największy dowód oddania sprawie wolności i niepodległości Ameryki, generał Pułaski stał się uosobieniem szczególnych więzi, jakie po dziś dzień łączą naród amerykański i polski. Zaiste, ponad dwieście lat po bohaterskiej śmierci generała, a sto lat po odzyskaniu przez Polskę niepodległości, Stany Zjednoczone i Polska nadal wykazują podobne oddanie dla sprawy wolności i umacniania łączących oba kraje dwustronnych relacji” – stwierdził amerykański prezydent.Amerykańscy przywódcy tradycyjnie składają podobne proklamacje już od 1929 roku, gdy Kongres USA ustanowił Dzień Pułaskiego. Stałym elementem obchodów pamięci bohatera jest doroczna Parada Pułaskiego, która odbywa się w pierwszą niedzielę października na Piątej Alei w Nowym Jorku. W tym roku parada odbyła się 7 października.",,
Kidawa-Błońska o wypowiedziach Wałęsy: Podejmuje trudne tematy,"– Lech Wałęsa podejmuje trudne tematy. Czasami wchodzi w miejsca, gdzie żaden inny polityk nie odważyłby się pójść i prowadzić rozmów – skomentowała wywiad byłego prezydenta dla prokremlowskiego portalu Sputnik Polska Małgorzata Kidawa-Błońska, posłanka Platformy Obywatelskiej.","Lech Wałęsa udzielił w ostatnich dniach wywiadu portalowi Sputnik. Powiedział między innymi: „Nam bliżej do Moskwy niż do Nowego Jorku”, „Putin to mądry człowiek” i „nie kłóćmy się z Rosją”.Wywiad byłego prezydenta RP skomentowała w radiu TOK FM posłanka PO Małgorzata Kidawa-Błońska.– Lech Wałęsa podejmuje trudne tematy. Czasami wchodzi w miejsca, gdzie żaden inny polityk nie odważyłby się pójść i prowadzić rozmów – powiedziała.Dodała, że „można to oceniać w różny sposób, ale próbuje rozmawiać, próbuje przekonywać do współpracy, nawet trudnej i do tego, żeby dwa kraje, które leżą blisko siebie, czasami potrafiły ze sobą rozmawiać”. – To jest karkołomne w obecnych czasach zadanie” – stwierdziła. – Wałęsa podejmuje działania ekstremalne, ale zobaczymy, jakie przyniosą efekty – oznajmiła.",,
Zastrzelił imama na ulicy. Nowojorska policja szuka napastnika,"Nieznany sprawca zastrzelił w sobotę, w Nowym Jorku islamskiego imama dzielnicy Queens oraz drugą osobę, która z nim wracała z popołudniowych modlitw – informuje serwis „nydailynews.com”. Policja poszukuje napastnika.","Do zdarzenia doszło ledwie jedną ulicę od meczetu w Ozone Park. Obydwie ofiary ubrane były w muzułmańskie stroje. Napastnik zabił je strzałami w głowę z bliskiej odległości – relacjonują świadkowie. Sprawca zbiegł z miejsca zabójstwa. Nie jest jasne, czy mówił coś do swoich ofiar. Wina Trumpa? Lokalna społeczność muzułmańska potępiła atak. – To nie jest to, czym powinny być Stany Zjednoczone – mówił jeden z mieszkańców. – Odpowiedzialny za takie wydarzenia jest Donald Trump, który podsyca antyislamskie nastroje – dodał. Imam Alala Uddin Akongi przybył do Nowego Jorku przed dwoma laty z Bangladeszu. Był powszechnie szanowanym duchownym. Miał żonę i troje dzieci.",,
Próba kradzieży z Muzeum Auschwitz. Amerykaninowi grozi do 10 lat więzienia,37-letni obywatel Stanów Zjednoczonych został przyłapany na próbie kradzieży szpili mocującej tory na historycznej rampie w byłym niemieckim obozie Auschwitz II-Birkenau – poinformowała w niedzielę rzecznik oświęcimskiej policji Małgorzata Jurecka.,"– Mężczyzna usłyszał zarzut próby kradzieży rzeczy, która stanowi dobro o szczególnym znaczeniu dla kultury. Grozi za to kara od roku do 10 lat więzienia. Przyznał się do winy i złożył wniosek o dobrowolne poddanie się karze – powiedziała Jurecka.Amerykanin próbował ukraść szpilę w sobotę po południu podczas zwiedzania Muzeum Auschwitz. Moment, gdy wymontowywał element rampy, zauważyła osoba z innej grupy zwiedzających, która powiadomiła Straż Muzealną.Mężczyzna natychmiast został zatrzymany i przewiedziony na policję. O zdarzeniu została powiadomiona Prokuratura Rejonowa w Oświęcimiu, która w tej sprawie wszczęła śledztwo. Po przesłuchaniu, wysłuchaniu zarzutu i złożeniu wniosku o dobrowolne poddanie się karze, Amerykanin został zwolniony. Rampa kolejowa wewnątrz obozu Auschwitz II-Birkenau, licząca ok. 750 m, powstała wiosną 1944 r., tuż przed rozpoczęciem deportacji ponad 400 tys. Żydów z Węgier. W jej centralnej części lekarze SS przeprowadzali selekcje kierując większość z przywiezionych osób do komór gazowych. Tu bieg kończyły też transporty z Polakami deportowanymi z ogarniętej powstaniem Warszawy.W 1947 r. na terenie byłych obozów Auschwitz I i Auschwitz II-Birkenau powstało muzeum. W ub.r. zwiedziło je ponad 2,15 mln osób, z czego ok. 136 tys. to obywatele Stanów Zjednoczonych.Muzeum podkreśla, że cały teren Miejsca Pamięci ma szczególne znaczenie dla historii i światowego dziedzictwa kulturowego, dlatego w 1979 r. zostało wpisane na Listę Światowego Dziedzictwa UNESCO. W regulaminie zwiedzania i przebywania w Muzeum jest zapis, że wszystkie znajdujące się na jego terenie zabytkowe obiekty i przedmioty stanowią integralną, chronioną prawem całość. Zabrania się przemieszczania, wynoszenia i niszczenia wszelkich obiektów i przedmiotów znajdujących się na terenie Muzeum i będących pod jego ochroną.",,
Szef niemieckiej dyplomacji: Możliwe są kolejne sankcje UE wobec rządu Nicolasa Maduro,"Nie wykluczone, że Unia Europejska będzie musiała nałożyć kolejne sankcje na reżim prezydenta Wenezueli Nicolasa Maduro – powiedział szef niemieckiej dyplomacji Heiko Maas w niemieckiej telewizji publicznej ZDF.","„Unia Europejska będzie nadal monitorować sytuację w Wenezueli i reagować na rozwój wydarzeń w tym kraju” – stwierdził Maas. Podkreślił, że podczas swego ostatniego spotkania ministrowie spraw zagranicznych UE „rozmawiali o tym, że może nadejść czas, kiedy Unia Europejska będzie musiała nałożyć kolejne sankcje na reżim Maduro”.Maas wyraził ubolewanie, że nie wszystkie kraje Unii Europejskiej uznały przywódcę wenezuelskiej opozycji Juana Guaido za tymczasowego prezydenta Wenezueli, choć - jak dodał - wspiera go zdecydowana większość państw UE. „Chcemy, żeby był on (Guaido - red.) w stanie przeprowadzić w Wenezueli wolne, uczciwe i demokratyczne wybory” – powiedział szef niemieckiej dyplomacji.Heiko Maas odrzucił zarzut władz w Caracas, że Niemcy wtrącają się w wewnętrzne sprawy Wenezueli. Rząd tego kraju uznał w środę ambasadora Niemiec Daniela Krienera za persona non grata i zażądał by w ciągu 48 godzin opuścił Wenezuelę. Rząd Nicolasa Maduro oskarżył niemieckiego dyplomatę o mieszanie się w sprawy wewnętrzne kraju.",,
"Zamach w Teheranie: 13 zabitych, 40 rannych. Iran obwinia Arabię Saudyjską","13 osób zginęło, a ponad 40 zostało rannych podczas dwóch ataków terrorystycznych w Teheranie. Policja zatrzymała pięć osób w związku z zamachem. Do przeprowadzenia ataków przyznało się tak zwane Państwo Islamskie. Jednocześnie Iran odpowiedzialnością za zamachy obarczył Arabię Saudyjską.","Do ataków doszło w dwóch symbolicznych miejscach – w czasie obrad w parlamencie i przy mauzoleum ajatollaha Chomeiniego, twórcy islamskiej rewolucji. Irańskie media podają, że wywiadowi udało się udaremnić jeszcze jeden, trzeci atak. Jak poinformował komendant teherańskiej policji  w śledztwie w sprawie zamachów w Teheranie zatrzymanych zostało pięciu podejrzanych.Irańscy Strażnicy Rewolucji w swoim oświadczeniu podkreślili, że fakt, iż tak zwane Państwo Islamskie przyznaje się do przeprowadzenia zamachów świadczy o tym, że zaangażowani w ataki byli także Saudowie. Podkreślili, że zdarzyło się to w kilka tygodni po wizycie Donalda Trumpa w Arabii Saudyjskiej.  „Zemścimy się na terrorystach, ich sojusznikach oraz na wszystkich tych, którzy ich wspierają” – podkreślił generał Hosejn Salami. Oświadczenie to zaogniło i tak bardzo złe relacje między Iranem a Arabią Saudyjską.",,
Ostatnie dni Auschwitz. Po wojnie byli więźniowie bali się kąpieli i zastrzyków,"Gdy 75 lat temu, 27 stycznia 1945 r., żołnierze Armii Czerwonej otworzyli bramy obozu Auschwitz, zastali w nim krańcowo wycieńczonych więźniów. Dramat pognanych w marszach śmierci wciąż zaś trwał. Wielu z nich zostało uratowanych dzięki pomocy Polaków i Czechów mieszkających wzdłuż tras przejścia.","W roku 1944 niemiecka machina śmierci w Auschwitz i jego podobozach pochłonęła więcej ofiar niż w latach 1942-1943. W sierpniu 1944 r., gdy wojska sowieckie osiągnęły linię Wisły, w obozie przebywało ok. 130 tys. osób. W tym czasie inne obozy zagłady – w Treblince, na Majdanku, w Bełżcu, Sobiborze, Małym Trościeńcu – zostały już zlikwidowane lub zajęte przez Armię Czerwoną. W Auschwitz i jego podobozach nic jeszcze nie wskazywało, że ich działalność mogłaby być przerwana. Jednak niemal w tym samym czasie po raz pierwszy pojawiła się szansa na zatrzymanie zagłady i wyzwolenie choćby części więźniów Auschwitz. W 1944 r. raporty przekazywane przez rtm. Witolda Pileckiego, Jana Karskiego i pozostałych emisariuszy Polskiego Państwa Podziemnego zostały wsparte naciskami środowisk żydowskich na państwa alianckie. W czerwcu 1944 r. rząd USA otrzymał apel organizacji Agudat Israel (Związek Izraela), w którym wezwano do zbombardowania linii kolejowych prowadzących do Auschwitz. W tym samym miesiącu w podobnym apelu Światowy Kongres Syjonistyczny wezwał do zbombardowania samych komór gazowych. Podobne apele docierały również do Londynu, ale to Amerykanie posiadali samoloty zdolne do przeprowadzenia dziennych bombardowań, które byłyby znacznie skuteczniejsze od nalotów nocnych. Po obu stronach Atlantyku rozważano również scenariusz bombardowań połączonych ze zrzutami broni, które mogłyby pomóc w ucieczce więźniów. Późniejsze o dwa miesiące zrzuty uzbrojenia i żywności dla walczącej Warszawy stanowią potwierdzenie, że istniała możliwość przeprowadzenia tego rodzaju operacji. Ostatecznie jednak nie wyszła ona poza rozważania gabinetowe. O jej zaniechaniu zdecydowały też względy polityczne. Urzędnicy brytyjskiego MSZ poufnie argumentowali, że powojenna migracja Żydów mogłaby zniszczyć delikatną równowagę narodowościową w Palestynie. Powtarzano także argument wysunięty przez ministra spraw zagranicznych Wielkiej Brytanii Anthony'ego Edena w 1943 r.: „Jedynym naprawdę skutecznym ratunkiem dla prześladowanych Żydów oraz, jeśli można dodać, dla wszystkich narodów Europy jest zwycięstwo aliantów”.  Otwarcie drugiego frontu  Rzeczywiście, latem 1944 r. perspektywa zniszczenia Rzeszy wydawała się stosunkowo bliska. 6 czerwca na plażach Normandii rozpoczął się największy desant morski w historii, kilkanaście dni później Armia Czerwona rozpoczęła operację „Bagration”, która w ciągu pięciu tygodni doprowadziła do uchwycenia przez jej oddziały przyczółków na zachodnim brzegu Wisły. W tym czasie Niemcy przygotowywali się do zakończenia działalności obozu i jego podobozów, jeśli zatrzymanie Sowietów okazałoby się niemożliwe. Naczelną zasadą miało być zgładzenie świadków zbrodni oraz ewakuowanie wszystkich zdolnych do pracy więźniów i wykorzystać ich w obozach pracy. W sierpniu 1944 r. rozpoczęła się stopniowa ewakuacja „przydatnych” więźniów w głąb Rzeszy.Bunt więźniów Od września do listopada została zamordowana większość członków tzw. Sonderkommando, czyli grup więźniów – głównie Żydów – zatrudnionych przy obsłudze komór gazowych i krematoriów, świadków i przymusowych wykonawców eksterminacji. Pozostali zdali sobie sprawę z zagrożenia. Zaczęli przygotowywać bunt. Żydom pomagali w tym jeńcy sowieccy, również wcieleni do Sonderkommando. Więźniowie zamierzali wysadzić krematoria, podpalić baraki, przeciąć druty i uciec. Dysponowali prymitywnymi granatami, do których wykonania użyli materiału wybuchowego uzyskanego od więźniarek pracujących przy demontażu starych samolotów. 7 października 1944 r. rozeszła się wiadomość, że Niemcy zamierzają zgładzić 300 osób z Sonderkommanda. Żydzi wrócili do planów buntu. Organizatorami byli polscy Żydzi: Jankiel Handelsman, Josef Deresiński, Załmen Gradowski, Josef Darębus. Sygnałem do walki miało być podpalenie krematorium. Tego dnia ok. godz. 13.30 zryw rozpoczęli więźniowie pracujący w krematorium IV. Zaatakowali strażników młotkami i siekierami. Podpalili krematorium. Akcję podjęli też osadzeni w krematorium II: przecięli druty obozowe i zaczęli uciekać w stronę miejscowości Rajsko. Tam zabarykadowali się w stodole. Niemcy obrzucili ją granatami, wzniecając pożar. Wielu Żydów zabili seriami z karabinów maszynowych. W buncie – największym w historii obozu – zginęło 451 więźniów. Pozostałe przy życiu 212 osoby naziści umieścili w krematorium III. Po stłumieniu działań, wszczęli dochodzenie, skąd więźniowie mieli proch. Ustalili, że dostarczały go cztery żydowskie dziewczęta zatrudnione w fabryce. Roza Robota, Ala Gertner, Regina Safirsztain i Estera Wajcblum zostały powieszone w styczniu 1945 r., trzy tygodnie przed wyzwoleniem obozu. Skuteczność niemieckiej likwidacji więźniów była ogromna. Spośród członków Sonderkommanda obóz przeżyło zaledwie kilkudziesięciu, m.in. Alter Feinsilber (Stanisław Jankowski), Szlama Dragon i Henryk Tauber, którzy trafili do komand w 1942 i 1943 r. Udało im się zbiec podczas ewakuacji w roku 1945. Marsze śmierci  Pod koniec 1944 r. Niemcy wstrzymali rozbudowę obozów Auschwitz i Birkenau. Rozebrano kilkadziesiąt baraków w Birkenau, a zdemontowane części wywieziono w głąb Rzeszy. Rozpoczęło się palenie dokumentów, w tym imiennych wykazów deportowanych Żydów. Zacierano świadectwa zbrodni: zasypywano doły z ludzkimi prochami, rozebrano do fundamentów krematorium IV, przygotowano do wysadzenia pozostałe trzy budynki krematoryjne. Postępowanie Niemców wynikało też z doświadczeń poprzednich miesięcy. W momencie wkroczenia oddziałów Armii Czerwonej do obozu na Majdanku ujęto kilku esesmanów i ujawniono dużą część archiwów obozowych. Dlatego już jesienią 1944 r. rozpoczęto niszczenie niektórych kartotek Auschwitz, m.in. imiennych wykazów więźniów. Od września w Birkenau więźniowie przekopywali doły przeznaczone na popioły z krematoriów. Ich zadaniem było usunięcie szczątków, a następnie zakopanie dołów i obłożenie darnią. Wielu z nich sabotowało prace i zasypywało je razem z popiołami stanowiącymi dowód zbrodni. 21 grudnia 1944 r. gauleiter Górnego Śląska Fritz Bracht wydał  wytyczne w sprawie ewakuacji cywilów, jeńców, robotników przymusowych i więźniów z tzw. prowincji górnośląskiej. Od początku zakładano, że ewakuacja będzie odbywała się pieszo, przynajmniej na pierwszych z zaplanowanych odcinków trasy. Próbujący ucieczki więźniowie oraz sowieccy jeńcy wojenni mieli być traktowani tak jak sabotażyści, a więc mordowani na miejscu. W marszach na zachód mieli wziąć udział wyłącznie więźniowie uznawani za zdrowych. Do nich próbowali dołączyć ci skrajnie wycieńczeni, którzy w dużej mierze słusznie zakładali, że pozostanie za drutami jest równoznaczne z wyrokiem śmierci. Rozkaz ostatecznej ewakuacji więźniów KL Auschwitz wydał w połowie stycznia 1945 r. wyższy dowódca SS i policji we Wrocławiu Obergruppenführer SS Ernst Heinrich Schmauser. Rozpoczęły się marsze śmierci. Łącznie z KL Auschwitz, KL Birkenau, KL Monowitz i podobozów wyprowadzono 58 tys. osób. Piesze kolumny docierały głównie do Wodzisławia Śląskiego i Gliwic, skąd otwartymi wagonami transportowano więźniów do obozów w głębi Rzeszy. Esesmani zabijali wszystkich usiłujących zbiec i tych, którzy nie byli w stanie już iść. Niektóre z tras ewakuacji liczyły setki kilometrów. „Najstraszniejsza krzyżowa droga”  Więźniowie z podobozu w Jaworznie mieli do przejścia 250 km do KL Gross-Rosen na Dolnym Śląsku. Mimo niemieckich planów zakładających ewakuację wyłącznie mężczyzn i kobiet zdolnych do pracy, w marszach śmierci znalazło się wiele dzieci. „Była to najstraszniejsza krzyżowa droga u progu wolności. [...] Najpierw wciąż strzelano, potem już ludzie sami padali” – pisała trzynastoletnia Janka Warszawska, ewakuowana z Płaszowa do Auschwitz, a następnie do Ravensbrück. Los więźniów pogarszała obojętność ludności niemieckiej zamieszkującej Dolny Śląsk. „Niemcom podawały dzieci na stacjach kanapki, herbatę i kawę. Nam nic” – wspominała kilka miesięcy później w sierocińcu w Zakopanem. Na Śląsku, Morawach i w Czechach więźniowie mogli liczyć na pomoc miejscowej ludności, która narażając życie, przekazywała im wodę i jedzenie. „Przybliża się noc – druga noc naszej straszliwej wędrówki. Wychodzimy z lasu. Na jego skraju przy samej drodze widzimy dwie małe polskie dziewczynki z dwoma wiadrami” – przypominała sobie białoruska więźniarka Nadieżda Cwietkowa. W dalszej części wspomnień pisała: „Czerpią wodę z wiader glinianymi kubkami i dają nam się jej napić. Był to pierwszy przejaw ludzkiej życzliwości w naszej wędrówce z Oświęcimia. Nie! To nie dwa wiadra czystej wody tak poruszyły nas. Poruszyło nas współczucie ludności polskiej wyrażające się w owych glinianych kubkach, podawanych nam dziecięcą rączką”.  Wiele takich prób zakończyło się tragicznie. „Na jednej z ulic miasta Gliwice do naszej kolumny podbiegła kobieta z bańką wody, mówiąc po niemiecku do esesmanów: dajcie im się napić, przecież to ludzie. Podała bańkę z wodą jednemu z więźniów. Esesmani krzyknęli do niej, aby odeszła na bok. W chwili gdy odchodziła, strzelili do niej w tył głowy. Kobieta upadła na ziemię” – wspominał jeden z więźniów. Zdarzały się także przypadki ucieczek z konwojów i ukrywania więźniów. Jednym z najbardziej poruszających świadectw pomocy jest sporządzony w lutym 1945 r. list czternastu więźniów z Polski, Austrii, Holandii, Francji i Niemiec, którzy przeżyli dzięki pomocy mieszkańca wsi Książenice Brunona Jurytki. „Uratował on nam wszystkim życie, czyniąc to bez korzyści materialnych jako porządny człowiek” – zapisali byli więźniowie, których ukrywał w swoim domu przez osiem dni. W 1990 r. jego żona odebrała przyznany mu pośmiertnie medal Sprawiedliwego wśród Narodów Świata. Spaleni żywcem w barakach  Ocenia się, że podczas ewakuacji zginęło co najmniej 9 tys. więźniów, prawdopodobnie jednak liczba ofiar śmiertelnych była wyższa i wynosiła ok. 15 tys. W przypadku niektórych tras możliwe jest oszacowanie przybliżonej liczby ofiar.  Podczas marszu do Wodzisławia Śląskiego zamordowano ok. 450 osób. Na krótkim odcinku między Płużnicą Wielką koło Strzelec Opolskich a Ujazdem zabito ponad 200 więźniów. Do masakr dochodziło też na stacjach kolejowych.  W Leszczynach-Rzędówce koło Rybnika esesmani nakazali więźniom opuszczenie wagonów. Zbyt wycieńczeni, aby wyjść na peron, zostali rozstrzelani w wagonach. Na stacji i w jej otoczeniu odnaleziono ciała 288 więźniów zmarłych z wycieńczenia lub wychłodzenia.  Do ogólnej liczby ofiar marszów śmierci należy doliczyć również tych, którzy zmarli podczas ostatnich etapów drogi. Do obozu w Buchenwaldzie w Turyngii 26 stycznia przybył transport kolejowy 3987 więźniów. W dokumentach zaznaczono, że 143 z nich było martwych, a 33 nieprzytomnych. Zbiorowe mogiły ofiar marszów śmierci znajdują się na Górnym Śląsku i w Czechach.  W Auschwitz pozostało ponad 9 tys. więźniów, w tym ok. 500 dzieci. Załoga SS uznała ich za nienadających się do pieszej ewakuacji. Wszyscy mieli zostać zgładzeni. Niemcy zdążyli zabić ok. 700 z nich, w tym blisko dwustu żywcem spalili w barakach w podobozie przy kopalni Fürsten w Wesołej koło Mysłowic.  Niemcy przystąpili także do niszczenia obiektów obozowych. 20 stycznia wysadzono krematoria II i III, a 26 stycznia, dobę przed wyzwoleniem, używane jeszcze dziesięć dni wcześniej do spalania ciał krematorium V.  23 stycznia podpalono tzw. Kanadę II, czyli kompleks magazynów z mieniem zagrabionym ofiarom. 26 stycznia obóz opuściła większość esesmanów. Magazyny żywności niemal do ostatniej chwili przed nadejściem wojsk sowieckich były grabione przez wycofujące się oddziały Wehrmachtu.   Więźniowie zaś nie zważając na ostrzeliwujących ich ostatnich wartowników, próbowali zdobyć żywność i ciepłe ubrania. Wielu z tych, którzy próbowali walczyć ze śmiercią głodową, zginęło od kul. Umierali również z powodu zjedzenia zbyt dużych ilości żywności. Walki o wyzwolenie obozów  Część więźniów, głównie personelu szpitali, podjęła próbę samoorganizacji życia obozowego, a zwłaszcza wsparcia dla obłożnie chorych. Więźniarska samopomoc była naturalną kontynuacją tamtejszego ruchu oporu. Zniknięcie strażników sprzyjało też odrodzeniu się zwyczajów zapomnianych w fabryce śmierci. Zadanie zajęcia Oświęcimia i obozu Auschwitz otrzymali żołnierze 60 Armii I Frontu Ukraińskiego, która nacierała lewym brzegiem Wisły, od Krakowa w kierunku Górnego Śląska. 26 stycznia 1945 r. żołnierze 100 Dywizji Piechoty, którą dowodził generał-major Fiodor Krasawin, przekroczyli Wisłę. W sobotę 27 stycznia przed południem zwiadowcy dywizji weszli na teren podobozu Monowitz. W południe oswobodzili centrum Oświęcimia, a około godz. 15, po krótkiej potyczce z wycofującymi się Niemcami, weszli jednocześnie na teren KL Auschwitz i do oddalonego o blisko 3 km KL Birkenau. W walkach o wyzwolenie obozów Auschwitz, Birkenau i Monowitz oraz samego Oświęcimia zginęło 231 żołnierzy sowieckich, wśród nich dowódca 472 pułku, ppłk Semen Biesprozwannyj. 66 żołnierzy poległo podczas starć w strefie obozowej. W Auschwitz, Birkenau i Monowitz wyzwolenia doczekało łącznie ok. 7 tys. więźniów. Armia Czerwona uwolniła też około pół tysiąca osób w kilku podobozach. W Auschwitz oraz Birkenau zastali ok. 600 zwłok więźniów i jeńców sowieckich zastrzelonych przez SS w trakcie wycofywania się z KL Auschwitz. Wśród wyzwolonych znajdowały się osoby znane w Polsce i za granicą: polski rzeźbiarz i malarz Xawery Dunikowski, profesor pediatrii Uniwersytetu w Pradze Bertold Epstein, profesor psychiatrii z Pragi Bruno Fischer, działacz ruchu robotniczego i ludowego dr Alfred Fiderkiewicz, polski historyk i dyplomata prof. Stanisław Kętrzyński, członek Węgierskiej Akademii Nauk, profesor farmakologii Geza Mansfeld. Po wyzwoleniu część byłych więźniów, o ile pozwalał im na to stan zdrowia, odeszła do swych domów. Pozostali w pierwszych dniach wolności zostali umieszczeni w szpitalach zorganizowanych w byłych już obozach Auschwitz, Birkenau i Monowitz przez sowieckie wojskowe służby medyczne oraz okoliczną ludność polską, zwłaszcza przez działaczy Polskiego Czerwonego Krzyża. Do improwizowanych szpitali trafiło ponad 4,5 tys. byłych więźniów z ponad dwudziestu państw, w większości Żydów. Wśród leczonych było także ponad 200 dzieci w wieku do piętnastu lat. Co najmniej kilkudziesięciu chorych znalazło pomoc w małych szpitalach naprędce przygotowanych przez mieszkańców Oświęcimia, Brzeszcz i okolic. Powojenna trauma  Chorzy znajdowali gościnę również w prywatnych domach. Nabyte w obozie odruchy były u wielu z nich silniejsze od poczucia rzeczywistości. Przez wiele tygodni po wyzwoleniu pielęgniarki znajdowały pod materacami chleb chowany przez chorych na następny dzień w niedowierzaniu, że wkrótce otrzymają nowe porcje. Posiłki dawkowano im niemal jak leki, by nie umarli z przejedzenia, np. zupę z przecieranych ziemniaków dawano trzy razy dziennie po jednej łyżce, a po pewnym czasie po kilka łyżek. Niektórzy uciekali przed skierowaniem do kąpieli. Bali się, że zamiast wody pojawi się gaz. Inni bronili się przed dożylnym lub domięśniowym podawaniem leków. Kojarzyło im się to ze śmiercionośnymi zastrzykami z fenolu. Wspomnienia z Auschwitz dręczyły też ochotników pomagających wycieńczonym. „Wszystko, co mieliśmy przy sobie, w Oświęcimiu przesiąkło dziwnym, trudnym do określenia słodkawym zapachem. Zarówno odzież, jak i żywność. Podczas każdorazowego pobytu w Krakowie zapach ten nie ustępował z mojej odzieży. Po powrocie na stałe do Krakowa przez miesiące utrzymywał się w odzieży. Pamiętam również, że ptaki omijały obóz w Oświęcimiu, przelatując nad nim bardzo wysoko” – wspominała sobie ochotniczka PCK Zofia Bellert. Tuż po 27 stycznia do Auschwitz przyjechała sowiecka ekipa filmowa. Opisy jej pracy są obecne w wielu wspomnieniach więźniów. Ujawnienie zbrodni dokonanych w KL Auschwitz i otaczających go obozach nie wzbudziło jednak wielkiego zainteresowania światowej opinii publicznej. Gazety i kroniki filmowe znacznie więcej miejsca poświęciły wyzwolonemu pół roku wcześniej obozowi na Majdanku, gdzie po raz pierwszy ujawniono stosowanie cyklonu B. W styczniu 1945 r. znacznie większą wagę przykładano do zbliżającej się konferencji wielkiej trójki. W prasie sowieckiej pojawiły się w tym czasie nowe interpretacje mordów popełnionych przez niemiecki reżim narodowosocjalistyczny. Do tamtego momentu pisano o obozach koncentracyjnych jako jednym z wielu przejawów „faszystowskiego barbarzyństwa”. 2 lutego na łamach „Prawdy” pojawił się artykuł, którego autor określił Auschwitz jako wzorcową fabrykę stworzoną przez kapitalistów, którzy w nowy sposób postanowili rozwiązać problem jej robotników. Ta nowa interpretacja może być traktowana jako jeden z przejawów rozpoczynającego się starcia Związku Sowieckiego i wolnych państw Zachodu. Obóz w Auschwitz w ciągu niemal pięciu lat istnienia pochłonął ok. 1,1 mln ofiar z blisko 1,3 mln wszystkich więźniów. Około 90 proc. z nich stanowili Żydzi pochodzący z całej Europy, w tym ok. 300 tys. obywateli polskich. Zamordowano również co najmniej 70 tys. Polaków, 20 tys. Romów, 15 tys. jeńców sowieckich oraz 10-15 tys. więźniów innych narodowości.",,
Sikorski o dobrych relacjach polsko-rosyjskich. „Kiedyś Putin honorował Polskę”,"Kiedyś prezydent Rosji Władimir Putin honorował Polskę na Westerplatte i w Katyniu, teraz wyzywa od kolaborantów. Strach pomyśleć jaki będzie kolejny pisowski sukces – napisał europoseł Platformy Obywatelskiej, były minister spraw zagranicznych w rządzie PO-PSL Radosław Sikorski. Polityk skomentował w ten sposób sytuację związaną z wypowiedziami prezydenta Rosji i jednoznaczną reakcję polskiej dyplomacji. No cóż, dziś faktycznie żadnemu polskiemu ministrowi nie przychodzi do głowy, by zapraszać Rosję do NATO – odpowiedział mu wicepremier Jarosław Gowin.","W ubiegłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r.   Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.  Na wypowiedzi Putina szkalujące polską historię odpowiedziało polskie MSZ, które wezwało rosyjskiego ambasadora w Polsce. Resort oświadczył, że Polska będzie reagowała zawsze, kiedy polskie imię będzie szkalowane. Politycy PiS takie słowa nazywali stalinowską narracją.  Słowa rosyjskiego prezydenta skomentował wicepremier Jarosław Gowin, nazywając działania Putina „histerycznym atakiem, wywołanym przejawem bezsilności”. Wpis Gowina skomentował z kolei Radosław Sikorski, były szef polskiej dyplomacji za rządów Donalda Tuska.  Sikorski napisał, że „kiedyś prezydent Rosji Władimir Putin honorował Polskę na Westerplatte i w Katyniu, teraz wyzywa od kolaborantów”. Przestrzegł też, przed kolejnym „pisowskim sukcesem”. Wydarzenia, o których pisze Sikorski, dotyczą lat 2007-2015, kiedy polską rządziła koalicja PO i PSL.   Przykładem jest wizyta Sikorskiego jako ministra spraw zagranicznych na Kremlu w 2009 r. Spotkał się tam z szefem rosyjskiej dyplomacji Siergiejem Ławrowem w celu omówienia strategicznych dla Polski decyzji. W tle przewijała się sprawa budowy w Gdańsku terminala Łukoilu oraz zacieśnienie współpracy pomiędzy ministerstwami obrony a sztabami generalnymi Polski i Rosji. Wizyty na Kremlu ani Sikorski, ani Tusk nie konsultowali z ówczesnym prezydentem Lechem Kaczyńskim.   Sikorski uważał wówczas, że trzeba poszerzyć rosyjsko-polski dialog w różnych instytucjach, przede wszystkim na arenie  wojskowej. Po spotkaniach rozpoczęły się rozmowy i nawiązano współpracę pomiędzy FSB (Służba Bezpieczeństwa Federacji Rosyjskiej) a Służbą Kontrwywiadu Wojskowego.  Z kolei w lutym 2010 r. Sikorski w artykule dla niemieckiego dziennika powiedział, że Rosja powinna należeć do Paktu Północnoatlantyckiego. – Wspólnie możemy wiele zyskać – przekonywał. Na spotkanie z Putinem do Moskwy w lutym 2008 r. poleciał ówczesny premier Donald Tusk. Po oficjalnych obchodach na Westerplatte w 2009 r. Putin i Donald Tusk spotkali się na molo w Sopocie. W 2010 roku strona rządowa tłumaczyła, że rozmowa dotyczyła zbrodni katyńskiej, zaś już w 2012 roku ówczesny premier powiedział, że m.in. pokazywał Putinowi, swoją trasę do biegania.  W 2017 r. w Prokuraturze Krajowej Tusk zeznawał w charakterze świadka w śledztwie dotyczącym nieprawidłowości przy sekcjach zwłok ofiar katastrofy smoleńskiej. Mówił wówczas, że na molo z Putinem rozmawiali o krajobrazie i pogodzie”.   Rząd Tuska do „sukcesów” zaliczać może też umowę gazową podpisaną z Rosją, za którą odpowiedzialny był wówczas wicepremier i minister gospodarki Waldemar Pawlak. Według ekspertów Pawlak popełnił wtedy całą serię błędów, natomiast premier Donald Tusk miał akceptować jego posunięcia beż żadnych uwag. Umowa z Gazpromem na pierwotnych warunkach uzależniłaby Polskę od rosyjskiego gazu aż do 2037 r., jednocześnie przy bardzo niekorzystnych cenach tego surowca.",,
Sondaż prezydencki. Andrzej Duda wygrywa z Donaldem Tuskiem,"Z sondażu pracowni Social Changes dla portalu wPolityce.pl wynika, że Andrzej Duda jest zdecydowanym faworytem wyborów prezydenckich w przyszłym roku. Obecny prezydent uzyskał 45 proc. poparcia.","Drugie miejsce zajął b. premier Donald Tusk, który uzyskał 21 proc. wskazań. Trzecie miejsce zajął lider Wiosny Robert Biedroń, na którego chciałoby głosować 8,2 proc. badanych.Na kolejnym miejscu uplasował się lider Ruchu Kukiz'15 Paweł Kukiz, na którego chciałoby głosować 6,7 proc. ankietowanych.Badanie zostało zrealizowane metodą CAWI (Computer Assisted Web Interview) na panelu internetowym na ogólnopolskiej, reprezentatywnej próbie 1064 Polaków w dniach 19-24 lipca.",,
"Zastał szpital zadłużony, zostawił z fatalnymi wynikami. Jak zarządzał ojciec posła Budki","Józef Budka, ojciec posła Platformy Obywatelskiej Borysa, był przez dwa lata dyrektorem wadowickiego szpitala powiatowego. Za jego kadencji placówka, która i tak była w dużym stopniu zadłużona, jeszcze bardziej podupadła finansowo. Po jego odejściu ze stanowiska – w 2017 r. – szpital wychodzi z kryzysu.","„Józef Budka na medycynie się nie zna, był za to kiedyś zastępcą dyrektora ds. ekonomicznych w jednym ze śląskich szpitali. Z wykształcenia jest ekonomistą. Jest szefem powiatowych struktur PSL. Dotychczas był też szefem powiatowego oddziału Agencji Restrukturyzacji i Modernizacji Rolnictwa. Z pracy w ARiMR ma zrezygnować” – tak w kwietniu 2015 r. o Józefie Budce pisała „Gazeta Krakowska”. Właśnie wtedy przejął on fotel dyrektorski Zespołu Zakładów Opieki Zdrowotnej w Wadowicach.  Funkcję pełnił przez dwa lata; odszedł na emeryturę w lipcu 2017 r. Jak pisały lokalne media, Józef Budka rozpoczynając swoją misję miał już plan na „ratowanie lecznicy”. – Jak widać, mam pewne doświadczenie w zarządzaniu placówką medyczną i jestem przekonany, że niebawem zaczną znikać problemy wadowickiej lecznicy – zapewniał. Późniejsze wyniki finansowe pokazały jednak, że dług szpitala zamiast zmaleć znacząco wzrósł. Pod koniec 2014 r. – na kilka miesięcy przed zmianami na stanowisku dyrektora – dług szpitala wynosił 12,5 mln zł; z czego 3, 2 mln zł to zobowiązania, których termin płatności już minął. Z kolei ze sprawozdania finansowego placówki, przedstawionego w połowie 2014 r. wynika, że zobowiązania wynosiły wówczas 19,5 mln zł. Jak donosiła „Gazeta Krakowska” w maju 2016 r. – Józef Budka zarządza placówką rok – później szpital popadł w jeszcze większe finansowe tarapaty. „Straty bilansowe wadowickiego szpitala za lata ubiegłe wynoszą już ponad 24 mln zł” – czytamy. Rok wcześniej – w 2015 r. – dług wynosił 21 mln zł. „To aż o 7 mln zł. więcej, niż wynosi cały majątek szpitala (budynki, sprzęt)” – zauważała „Gazeta Krakowska”.Budka odchodzi w lipcu 2017 r. Na stanowisku zastąpiła go Beata Szafraniec. W sierpniu 2018 r. „Gazeta Krakowska” pisze, że „całkowite zadłużenie szpitala z lat poprzednich sięga ok. 37 mln zł”. Z kolei zobowiązania krótkoterminowe na koniec 2017 r. wyniosły blisko 18,5 mln zł (w tym zobowiązania wymagalne 8,3 mln zł).",,
Ekspert MFW: Polska gospodarka „jest w dobrym stanie”,"Maury Obstfeld, dyrektor wydziału badań Międzynarodowego Funduszu Walutowego podczas poniedziałkowej konferencji prasowej z okazji opublikowania aktualizacji Światowej Prognozy Gospodarczej MFW, ocenił, że „generalnie polska gospodarka jest w dobrym stanie”.","Obstfeld, odpowiadając na pytanie Polskiej Agencji Prasowej, dodał, że „zaniepokojenie MFW budzą niektóre aspekty obecnej polityki, na przykład wydatki na programy dla emerytów”. Wyjaśnił, że „generalnie władze Funduszu uważają, że wydatki powinny być zorientowane na młodych (obywateli), a w mniejszym stopniu na rencistów. Ten aspekt bieżącej polityki trochę nas martwi, jednak generalnie z makroekonomicznego punktu widzenia polska gospodarka jest w dobrym stanie”, powtórzył szef Wydziału Badań i Analiz MFW. Fundusz zaktualizował ostatnią, kwietniową prognozę rozwoju światowej gospodarki na rok 2018 i pierwsze miesiące przyszłego roku i obniżył z 4 procent do 3,9 procent PKB przewidywane tempu wzrostu globalnej gospodarki. Rozwój ten będzie nierówny, zwłaszcza w najbardziej rozwiniętych gospodarkach świata. MFW przewiduje spowolnienie wzrostu gospodarczego w strefie euro, w Japonii i w Zjednoczonym Królestwie. W przypadku Stanów Zjednoczonych eksperci MFW przewidują solidne tempo wzrostu PKB o 2,9 proc. w tym roku i o 2.7 proc. w roku 2019. Fundusz ostrzega jednak, że rekordowo niskie i nadal spadające bezrobocie w USA może doprowadzić do wzrostu inflacji, powyżej poziomu przewidywanego obecnie przez amerykański bank centralny (Fed). Jeszcze bardziej zróżnicowane będzie tempo rozwoju gospodarczego na rynkach wschodzących, na które wpływ będą miały takie czynniki, jak wzrost cen ropy naftowej, notowany w ciągu ostatnich pięciu tygodni wzrost kurs dolara w stosunku do podstawowych walut światowych o 5 proc., wzrost oprocentowania kredytów i wkładów bankowych w USA, oraz eskalacja napięcia w światowym handlu. Czynniki te, szczególnie wzrost cen ropy naftowej, będą miały negatywny wpływ na tempo wzrostu gospodarczego w krajach wschodzących, będących poważnymi importerami ropy naftowej, jak Argentyna, Brazylia i Indie. Wzrost cen ropy naftowej przyśpieszy natomiast wzrost gospodarczy państw eksportujących ropę naftową jak Rosja. W konkluzji swoich przewidywań eksperci MFW, w nawiązaniu do obecnej eskalacji napięcia w międzynarodowych stosunkach handlowych wskazują, że najlepszą receptą na utrzymanie dalszego rozwoju globalnej gospodarki „jest unikanie protekcjonistycznych środków oraz poszukiwanie wspólnych rozwiązań, które sprzyjają dalszej wymianie handlowej produktów i usług”.",,
Rosyjskie MSZ: Opracujemy kroki odwetowe na nowe sankcje USA,– Rosja opracuje kroki odwetowe w reakcji na ogłoszony w środę przez Departament Stanu USA nowy pakiet sankcji na Moskwę – ogłosiła w czwartek rzeczniczka rosyjskiego MSZ Maria Zacharowa.,"– Rosyjska strona niejednokrotnie ostrzegała, że rozmowa z Rosją z pozycji siły i ultimatów jest bezowocna i bez perspektyw. Rosyjska strona zajmie się opracowaniem środków odwetowych w odpowiedzi na kolejny nieprzyjacielski krok Waszyngtonu – podkreśliła Zacharowa. Wcześniej rzecznik Kremla Dmitrij Pieskow powiedział, że zdaniem Moskwy nowy pakiet sankcji jest nielegalny w świetle prawa międzynarodowego. Nazwał też nałożenie kolejnych sankcji „całkowicie nieprzyjaznym” krokiem, który odbiega od „konstruktywnej atmosfery”, w której odbyło się spotkanie liderów dwóch krajów, Władimira Putina i Donalda Trumpa, w lipcu w Helsinkach. Z kolei ambasada Rosji w USA nazwała nowe sankcje „drakońskimi”, a powód ich nałożenia określiła jako „wydumany”. W środę rzeczniczka Departamentu Stanu USA Heather Nauert ogłosiła, że USA nałożą nowe sankcje na Rosję w związku z wykazaniem, iż Moskwa użyła środka paralityczno-drgawkowego przeciwko byłemu rosyjskiemu agentowi Siergiejowi Skripalowi i jego córce w Wielkiej Brytanii. Nowe amerykańskie sankcje wobec Rosji mają wejść w życie 22 sierpnia lub w okolicy tej daty. Ich pierwszy pakiet ma dotyczyć „zakazu zezwoleń na eksport” do Rosji dóbr o szczególnym znaczeniu dla bezpieczeństwa narodowego – podała telewizja NBC.",,
"Polityk opozycji: nie powiemy, że marszałek Grodzki jest czysty jak łza. Nie mamy dowodów","– Czy marszałek Grodzki jest czysty jak łza, to my w tej chwili tu nie powiemy. bo nie mamy żadnych dowodów w tej sprawie – ocenił Wojciech Kubalewski z Koalicji Obywatelskiej (Partia Zieloni). Zdaniem Waldemara Budy z Prawa i Sprawiedliwości w przypadku przewodniczącego izby wyższej mamy do czynienia ze zjawiskiem „kuli śniegowej”, która spowoduje, że za dwa do trzech miesięcy będzie „po marszałku Grodzkim”.","Na temat informacji kolejnych świadków, którzy twierdzą, że obecny marszałek Senatu jako praktykujący lekarz przyjmował łapówki rozmawiali goście programu „Strefa starcia” na antenie TVP Info. Prowadzący, Michał Adamczyk, oraz części gości podkreślali, że doniesienia te nie zostały potwierdzone przez sąd.  Wojciech Kubalewski sugerował, że służby śledcze będą potrafiły „udowodnić marszałkowi jego winę”, ale tylko dlatego, że „nie należy on do ścisłego kręgu przyjaciół PiS”. W rzeczywistości CBA i inne struktury zatrzymywały polityków z zarzutami niezależnie od ich afiliacji – także tych z partii rządzącej.  Przedstawiciel opozycji przyznał, że okazją do praktyk korupcyjnych jest „ogromny błąd w organizacji polskiej służby zdrowia polegający na tym, że pozwoliliśmy na jej częściowe sprywatyzowanie”. Zarzucił jednak Zjednoczonej Prawicy, że chce hamować tę prywatyzację bez „dialogu ze społeczeństwem”.  Nie zgodził się z tą opinią red. Michał Karnowski – Czy gdyby rządziła PO, zakładając że wygrałaby wybory w 2015 r. proces prywatyzacji służby zdrowia jest wyhamowany, czy przyspiesza? Przyspiesza – ocenił Karnowski przypominając „casus pani Sawickiej” i cytat z wypowiedzi tej działaczki PO, która zapowiadała, że „lody będą kręcone”.",,
"PO powoła zespół, który ma „inspirować i koordynować” protesty","– Platforma Obywatelska nigdy nie weźmie udziału w demontowaniu konstytucji, czy będzie robił to prezydent, czy PiS – oświadczył we wtorek lider PO Grzegorz Schetyna. Poinformował o powołaniu partyjnego zespołu, który ma inspirować i koordynować protesty przeciwko prezydenckim ustawom o SN i KRS.","W poniedziałek prezydent Andrzej Duda zaprezentował swe propozycje ustaw o Krajowej Radzie Sądownictwa i Sądzie Najwyższym; jeszcze we wtorek projekty mają zostać skierowane do Sejmu. – Jako Platforma Obywatelska, partia o korzeniach demokratycznych, wolnościowych i właśnie obywatelskich, nigdy nie weźmiemy udziału w demontowaniu konstytucji – czy będzie robił to prezydent, czy też większość parlamentarna, partia PiS – zadeklarował lider PO na konferencji prasowej. Jak ocenił, z poniedziałkowych słów Andrzeja Dudy wynikało, że jego projekty będą właśnie zmierzać do takiego demontażu. Zaznaczył przy tym, że nieobecność polityków Platformy podczas poniedziałkowego spotkania z prezydenta z przedstawicielami klubów parlamentarnych nie oznacza „bojkotu urzędu prezydenta”. –Będziemy rozmawiać o wielu rzeczach, ale nie pozwolimy na bezkarny demontaż konstytucji – ona jest ustawą zasadniczą, fundamentem państwa prawa – podkreślił Schetyna. Propozycje prezydenta Prezydencki projekt ustawy o SN ma wprowadzać m.in.: możliwość wniesienia do SN skargi na prawomocne orzeczenie każdego sądu, zapis by sędziowie SN przechodzili w stan spoczynku w wieku 65 lat z możliwością wystąpienia do prezydenta o przedłużenie orzekania oraz utworzenie Izby Dyscyplinarnej z udziałem ławników. Andrzej Duda początkowo zaproponował też mechanizm, który zakładał, że gdy w terminie dwóch miesięcy Sejm nie wybierze większością 3/5 głosów sędziów do KRS, to wyboru spośród kandydatów zgłoszonych Sejmowi będzie dokonywał prezydent. W związku z tym przygotowany został też projekt zmiany konstytucji pozwalający prezydentowi dokonać nominacji członków KRS w sytuacji, gdy Sejm ich nie wybierze. W tej sprawie Duda spotkał się z przedstawicielami klubów parlamentarnych (w spotkaniu nie wzięli udziału jedynie politycy PO). Po spotkaniu prezydent poinformował o nowej propozycji – zgodnie z nią, gdy nie uda się w Sejmie wybrać członków KRS większością 3/5 głosów, w kolejnym etapie każdy poseł będzie mógł głosować tylko na jednego kandydata.",,
Naczelny „Faktu” przeprasza za tytuł artykułu o samobójstwie Leszka Millera juniora,"Redaktor naczelny „Faktu” przeprasza. „Wszystkich, którzy czują się urażeni tytułem do tekstu o życiu Leszka Millera juniora, przepraszam” – napisał Robert Feluś na Twitterze. Chodzi o weekendowe wydanie jego gazety, w której napisano, że były premier  „wybrał politykę”, a jego syn - „sznur”.","W weekendowym wydaniu dziennika, którego redaktorem naczelnym jest Robert Feluś napisano artykuł o samobójstwie syna Leszka Millera i jego życiu prywatnym. „Ojciec wybrał politykę, a syn sznur” brzmi tytuł na pierwszej stronie tego wydania dziennika. Za jego tytuł, który mógł „urazić” przeprosił naczelny „Faktu” Robert Feluś. Leszek Miller junior był jedynym synem polityka i byłego premiera Leszka Millera. Odszedł w wieku 48 lat. Ukończył Szkołę Główną Handlową w Warszawie. Zajmował się działalnością biznesową, współpracował m.in. z rajdowcem Sobiesławem Zasadą. Pracował także w spółkach Skarbu Państwa, m.in. w KGHM.",,
KE wyciąga rękę do USA. Z amerykańskiej soi bedzie można produkować biopaliwo,"Komisja Europejska poinformowała, że sprowadzana do UE ze Stanów Zjednoczonych soja spełnia odpowiednie wymogi i będzie z niej można produkować biopaliwo. Krok ten ma zwiększyć import tego ziarna do UE z USA, tak jak domagał się tego Waszyngton.","Zwiększenie przez UE kupna soi było jednym z punktów porozumienia, jakie latem zeszłego roku zawarli szef Komisji Europejskiej Jean-Claude Juncker i prezydent USA Donald Trump. Amerykanie grożą wprowadzeniem dodatkowych ceł na europejską produkcję motoryzacyjną, domagając się ustępstw na polu handlowym ze strony UE.– Dzisiejsza decyzja jest kolejnym dowodem, że UE spełnia swoje obietnice. To oznacza, że od dziś amerykańskiej soi będzie łatwiej wejść na rynek w UE – podkreślił na konferencji prasowej w Brukseli rzecznik KE Margaritis Schinas. W UE biopaliwa muszą spełniać zestaw kryteriów dotyczących zrównoważonego rozwoju, zawartych w dyrektywie w sprawie energii odnawialnej, aby kwalifikować się do wsparcia publicznego lub być liczone w unijnych celach w zakresie energii odnawialnej. Już teraz UE importuje z USA 75 proc. sprowadzanej spoza Wspólnoty soi. Rok temu było to 39 proc. Zmiana ta to jednak wynik działań rynkowych. Wtorkowa decyzja jest krokiem administracyjnym, który ma jeszcze bardziej zwiększyć import do UE soi zza Atlantyku. Autoryzacja wydana przez KE wygasa w połowie 2021 r. Później może być ona wydłużona, jeśli wprowadzone zostaną zmiany dotyczące kryteriów zrównoważonego rozwoju, zgodnie z wymogami nowej dyrektywy w sprawie odnawialnych źródeł energii, przyjętej w ubiegłym roku na lata 2021-30. KE zaznaczyła, że amerykańskie władze są zobowiązane do powiadomienia jej o wszystkich zmianach, które zamierzają zastosować w procedurach certyfikacyjnych. Bruksela może uchylić swoją decyzję, jeżeli program sprzedaży nie zostanie prawidłowo wdrożony i jeżeli nie zostaną złożone sprawozdania roczne. UE importuje ok. 14 mln ton soi rocznie jako źródło białka dla zwierząt, w tym m.in. kurczaków, trzody chlewnej i bydła, a także do produkcji mleka. W krajach Wspólnoty praktycznie nie uprawia się tych mających duże wymagania jeśli chodzi o gleby i nasłonecznienie roślin.",,
Szmajdziński: lewica musi się skonsolidować,"– PiS nie wróci do władzy, jeśli ludzie lewicy wrócą do lewicy – powiedział w TVP Info Jerzy Szmajdziński kandydat SLD na prezydenta. Zapowiedział, że w swojej kampanii będzie starał się pozyskać tych, którzy byli przeciwko PiS.","– Im lewica będzie miała lepszy wynik, tym większa pewność, że PiS nie wróci do władzy. Ludzie lewicy nie powinni akceptować tego rodzaju uprawiania polityki, a nie rozwiązywania problemów – mówił Jerzy Szmajdziński w programie „Minęła dwudziesta” w TVP Info. Jego zdaniem, wyborcy w końcu zaprotestują przeciwko konfliktom na górze. – Wojna pomiędzy PO i PiS nie zostanie przerwana, jeśli jeden z polityków z tej partii zostanie prezydentem. Jeśli prezydent będzie z innej partii przynajmniej jedno z tych stanowisk nie będzie brało udziału w tej wojnie – mówił kandydat SLD na prezydenta. – Myślę, że przyjdzie taki dzień, kiedy wyborcy zdecydują, że ten sposób uprawiania polityki – walka a nie rozwiązywanie realnych problemów – im nie odpowiada. Myślę, że przyjdzie taki czas, że wyborcy powiedzą stop wojnie – przekonywał Szmajdziński, który m.in. w tym widzi swoją szansę w kampanii. Kandydat SLD już zainaugurował swoją kampanię wyborczą. Przyznał, że jest ostra, bo ma niewiele czasu, by dać się poznać. Spotyka się więc z wyborcami w miejscach ich pracy i uczelniach. Stawia także na kontakty z lokalnymi mediami. – Mam długi marsz przed sobą. Nigdy wcześniej nie byłem kandydatem, jak inni od wielu lat lub miesięcy. Jestem kandydatem od 19 grudnia i muszę dać siebie poznać. Lech Kaczyński miał pięć lat. Radosław Sikorski i Bronisław Komorowski stale brali pod uwagę to, że będą kandydatami i pokazywali się w innej roli niż tę, którą pełnią – mówił Szmajdziński.  Zdaniem Szmajdzińskiego, Polacy wybierając prezydenta chcą mieć w nim rzecznika ich spraw. Kogoś, kto przedstawi ich problemy i próbuje rozwiązać z udziałem rządu, wskazując rządowi na niektóre sprawy, czasami wychodząc z inicjatywą. Jego zdaniem, polityka zagraniczna powinna być prowadzona w uzgodnieniu z rządem.",,
Katalończycy blokują autostradę. Francuska policja użyła gazu i pałek,"Francuska policja użyła gazu łzawiącego wobec demonstrantów na granicy między Katalonią a Francją, na terenie gminy La Jonquera – podają hiszpańskie media. Od poniedziałku setki Katalończyków blokują przejście graniczne na autostradzie AP-7, zatrzymując ruch drogowy w obu kierunkach.","Demonstranci przybyli na wezwanie ruchu „Demokratyczne Tsunami” (Tsunami Democràtic), wspierającego niepodległość Katalonii. Protesty były zaplanowane na trzy dni. Po blisko 24 godzinach siły policyjne, wzmocnione przez francuskich funkcjonariuszy, zaczęły rozpraszać  manifestantów. Podczas akcji wobec manifestantów został użyty gaz pieprzowy. Niektórzy zaczęli więc opuszczać okupowany teren. Jak podaje dziennika „El País”, policjanci zadawali też ciosy pałkami, ale jak na razie nie postawiono żadnych zarzutów.Podczas manifestacji na granicy hiszpańsko-francuskiej Katalończycy wykrzykiwali różne hasła, m.in. „wolność dla więźniów politycznych”.",,
"Sondaż: Im wyższa frekwencja, tym lepszy będzie wynik PiS","Im wyższa frekwencja, tym lepszy wynik partii rządzącej – wynika z jej wewnętrznych symulacji przeprowadzonych przez Prawo i Sprawiedliwość, do których dotarł „Dziennik Gazeta Prawna”.","Jak informuje czwartkowy „DGP”, PiS przeprowadziło wewnętrzną symulację, która miała wyjaśnić, jaki wpływ na wynik wyborczy będzie mieć frekwencja. W badaniu wzięto pod uwagę frekwencję na poziomach: 53, 57 oraz 59 proc. W każdej z możliwości wybory pewnie wygrywa PiS, mając odpowiednio: 45, 48, i 53 proc. poparcia.Według każdej z symulacji do Sejmu wejdą cztery ugrupowania: PiS, KO, SLD i PSL. Z badania wynika, że progu wyborczego nie przekroczy Konfederacja Wolność i Niepodległość.Gazeta podkreśla, że samo pozyskanie dużej liczby wyborców przez PiS, może nie przełożyć się na liczbę mandatów. „Dla PiS jest kluczowe, by do wyborów poszedł ich nowy elektorat z zachodniej części Polski” – czytamy.Jak zaznaczono, analizy PiS sugerują również, że PiS powinno szukać głosów na zachodzie i północy kraju – już wybory europejskie pokazały, że elektorat głosujący na Aleksandra Kwaśniewskiego i SLD, np. z byłych PGR-ów, teraz oddaje głosy na PiS.",,
Polska chce we wnioskach szczytu więcej konkretów ws. transformacji energetycznej,"Polska chce, aby we wnioskach ze szczytu UE znalazły się bardziej konkretne zapisy dotyczące kosztów transformacji energetycznej – poinformowało dziennikarzy podczas brukselskiego szczytu polskie źródło dyplomatyczne.","W tej chwili na stole jest suma 100 mld euro, która miałaby zostać zmobilizowana na transformację na lata 2021–2027. Na razie nie ma jednak kompromisu w sprawie wieloletnich ram finansowych, a ten fundusz miałby wynikać z unijnego budżetu. – 100 mld euro nic nie znaczy. Chcielibyśmy wiedzieć, z jakich źródeł będzie finansowany Fundusz Sprawiedliwej Modernizacji i jak to będzie funkcjonowało. Im więcej szczegółów, tym lepiej – powiedział dziennikarzom polski dyplomata. Jak dodał, Polsce zależy też na tym, aby środki na ten fundusz nie spowodowały uszczuplenia budżetu na politykę spójności czy rolnictwo. Jest to jeden z granicznych warunków.",,
„Zabijając Zaca Efrona” niemal się spełniło. Gwiazdor otarł się o śmierć,"Amerykański aktor Zac Efron wylądował w szpitalu w Australii po tym, jak zaraził się groźną bakterią. Doszło do tego w Papui Nowej Gwinei, gdzie gwiazdor kręcił film dokumentalny „Killing Zac Efron”, w którym zmaga się z różnymi niebezpiecznymi wyzwaniami.","Brytyjski dziennik „Daily Mail” poinformował, że przed świętami ekipa filmowa dostrzegła u Efrona objawy duru brzusznego. Aktor natychmiast został przetransportowany samolotem do szpitala St. Andrews War Memorial Hospital w australijskim Brisbane.Media przekazały, że stan pacjenta jest stabilny i po badaniach aktor został wypisany, dzięki czemu mógł spędzić święta Bożego Narodzenia z najbliższymi.Szpital nie ujawnił tożsamości aktora, oświadczył jedynie, że lekarze zajęli się obywatelem USA w wieku około 30 lat, który przyjechał z Papui Nowej Gwinei „w celu uzyskania pomocy medycznej”.Zac Efron zdobył sławę dzięki występom w młodzieżowych musicalach z serii „High School Musical”. Ostatnio aktor próbował zmienić swój wizerunek i zagrał w filmie „Podły, zły, okrutny”, w którym wcielił się w rolę Teda Bundy'ego, terroryzującego w latach 70. USA.",,
Portal tvp.info szuka wydawców. Sprawdź swoje umiejętności,"Świat, społeczeństwo, polityka, biznes to obszary, w których poruszasz się z łatwością, ciekawość nie pozwala Ci odciąć się na długo od bieżących wydarzeń, zauważasz najważniejsze z nich. Zapraszamy Cię do zespołu tvp.info – serwisu z 2,5 mln odsłon i ciągle rosnącą popularnością.","Jeśli szukasz ciekawej pracy, w której możesz zrealizować dziennikarską pasję, zachęcamy do aplikowania.   Portal tvp.info poszukuje osób na stanowisko wydawcy   Zadania: Koordynacja i odpowiedzialność za wydawanie oraz content serwisu, doskonałe organizowanie pracy własnej i zespołu, zarządzanie pracą redakcji, tworzenie koncepcji wydania, planowanie treści, wybór tematów z zakresu bieżących wydarzeń ekonomicznych, społecznych i politycznych, akceptacja materiałów.   Oczekujemy: Doświadczenia w pracy w redakcji (mile widziane w serwisie internetowym), doświadczenia dziennikarskiego w mediach profesjonalnych lub studenckich, sprawności w posługiwaniu się językiem polskim (teksty informacyjne), umiejętności działania pod presją czasu, umiejętności wpływania na innych i wysokiej kultury osobistej, gotowości do codziennego zaangażowania w wykonywaniu zadań w systemie zmianowym.Mile widziane będzie doświadczenie w kierowaniu pracą redakcji.       Oferujemy: Współpracę na podstawie umowy cywilnoprawnej, otoczenie profesjonalnego i dynamicznego zespołu, możliwość doskonalenia warsztatu, zdobycie doświadczenia i rozwój umiejętności w środowisku newsroomu.  Na aplikacje (CV, list motywacyjny + portfolio tekstów) czekamy do 10 sierpnia 2019 r.",,
Krakowianie stracili ponad pół miliona złotych. Policja apeluje o ostrożność,"6 mieszkańców Krakowa padło ofiarą oszustw i straciło łącznie ponad pół miliona złotych. Oszuści dzwonili do Krakowian i stosując metodę „na policjanta” pozyskiwali ich zaufanie. Tłumaczyli, że prowadzą tajną akcję przeciwko nieuczciwym pracownikom banku bądź hakerom.","80-latek przekazał na różne konta kwotę w wysokości ponad 230 tys. zł. 50-letnia kobieta pobrała z banku 160 tys. zł i pozostawiła je w koszu na śmieci. Niektóre osoby przekazały gotówkę, np. podstawionym „kurierom”.Policja wznawia apel o czujność i informuje, że „nigdy nie wtajemnicza w prowadzone przez siebie akcje i nie prosi o przekazywanie pieniędzy”.",,
Arłukowicz: Jarosław z Warszawy chyłkiem przed świętami nakazał wycofanie z Sejmu jednej z ustaw o in vitro,"– Europa i świat nagradzają twórców in vitro Noblem, a Jarosław Kaczyński pod rękę z ojcem Tadeuszem Rydzykiem  mówią, żeby Polaków karać więzieniem i zakazać im tej metody – powiedział minister zdrowia Bartosz Arłukowicz w Sejmie, gdzie posłowie debatują nad czterema projektami dotyczącymi zapłodnienia In vitro.","Minister zdrowia ostro skrytykował projekt Prawa i Sprawiedliwości zakazujący in vitro oraz nakładający kary na lekarzy, którzy takie zabiegi wykonują. – Takich przepisów nie ma w całej Europie – podkreślił Bartosz Arłukowicz. – "" Kaczyński chyłkiem nakazał wycofanie ustawy""Minister zdrowia powiedział, że prezes PiS Jarosław Kaczyński polecił wycofać z Sejmu jeden z projektów, o zakazie zapłodnienia pozaustrojowego i manipulacji ludzką informacją genetyczną. Przypomniał w tym kontekście słowa o. Tadeusza Rydzyka z 2011 r., który powiedział wówczas: „Kobieta to nie krowa, za przeproszeniem. To nie inseminacja jest. In vitro to zabicie”. - (Te słowa wypowiedział - red.) ten sam Tadeusz Rydzyk, który gościł u siebie w radiu Andrzeja Dudę, kiedy to zadzwonił Jarosław z Warszawy. Ten sam Jarosław z Warszawy, który chyłkiem nakazał wycofanie przed świętami z Sejmu jednej z ustaw. Ustawy, która nosiła tytuł: O zakazie pozaustrojowego zapłodnienia. Nakazał jej wycofanie, ponieważ wiedział, że pod tą ustawą podpisany jest Andrzej Duda i że ta ustawa tak naprawdę przeszkadza mu w kampanii wyborczej – mówił minister.                                                teraz odtwarzaneW Sejmie gorąca debata ws. ustawy o in vitro Polacy nie boją się metody in vitroArłukowicz przekonywał, że Polacy nie boją się już In vitro i wiedzą, że jest nowoczesną metodą leczenia. – Wiedzą, że te dzieci nie są w niczym gorsze od dzieci, które rodzą się drogą naturalną – dodał. Przekonywał, że Jarosław Kaczyński polecił wycofanie jednej ustawy, żeby przedstawić nam inną, o innym tytule: O ochronie genomu ludzkiego i embrionu ludzkiego. – I tutaj tak naprawdę pokazał, że cel jest zupełnie inny. Dlatego, że w tej ustawie, którą mamy głosować, mamy zapisane, że kto tworzy embrion ludzki poza organizmem kobiety, podlega grzywnie, karze ograniczenia wolności albo pozbawienia wolności do lat dwóch. Czyli de facto ten sam Jarosław Kaczyński wycofuje projekt, w którym mówi o karaniu więzieniem, i proponuje nam głosowanie nad bardzo podobnym projektem, który pokazuje te same przepisy – mówił. PiS wycofuje zapis o więzieniuPiS broni swojego projektu mówiąc, że ma on na celu ochronę godności, życia i integralności genetycznej człowieka. W czwartek w imieniu wnioskodawców głos w tej sprawie zabrał poseł Czesław Hoc. Odnosząc się do zarzutów Arłukowicza zaznaczył, że PiS wycofał się z propozycji kary więzienia, w zamian wprowadzając grzywnę i obligatoryjny zakaz wykonywania zawodu na co najmniej pięć lat. - Pan minister omawiał projekt PiS, prawdopodobnie wstydząc się swojego albo nie mając odwagi dokładnie go przedstawić - ocenił.15 różnych projektów przez 26 latOd 1989 roku w polskim parlamencie pojawiło się 15 różnych projektów dotyczących in vitro. Jednak zawsze względy polityczne sprawiały, że żadna z tych ustaw nie dotarła do finalnej debaty parlamentarnej i podpisu prezydenta.",,
Saakaszwili chce być premierem Ukrainy. „Jestem gotów”,"Choć jeszcze kilka tygodni temu były prezydent Gruzji Micheil Saakaszwili przekonywał, że nie interesują go żadne stanowiska na Ukrainie, teraz zmienił zdanie. Oświadczył, że jest gotowy podjęcia się misji stworzenia rządu.","– Ukraina potrzebuje nowych władz, utworzenia nowego rządu, powinnyśmy stworzyć je razem, jestem gotów robić to razem z wami. Powinniśmy znaleźć nowych ludzi do nowego rządu (...). Jestem gotów razem z wami prowadzić ten proces i jestem gotów stanąć na czele rządu, jeśli będzie trzeba – powiedział Saakaszwili podczas wiecu założonej przez siebie organizacji Ruch Nowych Sił.–  3 grudnia to początek „ludowego impeachmentu” (...). Stworzyliśmy centra informacyjne w każdym regionie Ukrainy (...). 3 grudnia nastąpi „godzina iks” dla nas, dla nich i dla kraju. Będę jeździć po kraju, podnosić ludzi, bez prowokacji, pokojowo i spokojnie, rzeczowo, z konkretnym planem i kandydatami na konkretne stanowiska – przekonywał przed budynkiem Rady Najwyższej w Kijowie.Stara się o status uchodźcySaakaszwili stara się o status uchodźcy na Ukrainie, ale Państwowa Służba Migracyjna nie chce mu jej przyznać. Sugeruje, że ma on „ignorować kwestię uregulowania swojego statusu prawnego” w tym kraju.Były prezydent Gruzji, którego prezydent Petro Poroszenko pozbawił w lipcu ukraińskiego obywatelstwa, 10 września przedostał się na Ukrainę z Polski z pomocą swoich zwolenników. Wdarli się oni na przejście graniczne w ukraińskich Szeginiach, przerwali kordon oddziałów prewencyjnych i wprowadzili go do kraju. Wcześniej władze robiły wszystko, by Saakaszwili nie trafił na Ukrainę.",,
Wyciekła notatka brytyjskiego rządu dotycząca drugiego referendum ws. brexitu,"Organizacja drugiego referendum ws. wyjścia Wielkiej Brytanii z Unii Europejskiej wymagałby ok. 14 miesięcy przygotowań – wynika z wewnętrznej notatki brytyjskiego rządu, do której dotarł dziennik „The Telegraph”. Opozycja kwestionuje te szacunki.","Jednostronicowy dokument został przekazany posłom opozycyjnych ugrupowań, którzy przyjęli zaproszenie premier Theresy May do udziału w ponadpartyjnych konsultacjach ws. zmian w proponowanej umowie opuszczenia Wspólnoty.Analiza wskazuje, że powtórzenie plebiscytu ws. brexitu wymaga przygotowania nowej ustawy zapewniającej ramy prawne dla głosowania, a następnie jej przegłosowania przez obie izby brytyjskiego parlamentu, co może potrwać do siedmiu miesięcy.Jak dodano, konieczne jest także zagwarantowanie 12 tygodni na testowanie pytania, które miałoby znaleźć się na karcie wyborczej – tak, aby nie naprowadzało wyborców na żadną z obu opcji. W 2016 r. na tym etapie faktycznie zmieniono jego układ z „czy jesteś za pozostaniem w Unii Europejskiej?” na „czy jesteś za pozostaniem czy wyjściem z Unii Europejskiej?”, bo uznano, że pierwotny zapis faworyzował zwolenników utrzymania członkostwa we Wspólnocie. – Nasze stanowisko jest oczywiście takie, że tak, jak wielokrotnie mówiła szefowa rządu, nie będzie drugiego referendum – powiedział.Rządowe szacunki zostały krytycznie przyjęte przez opozycję i akademików, którzy uznali je za sztucznie wydłużone.– To absolutnie błędne. Jednym z pożytecznych wyników pierwszej rundy spotkań z rządem były dyskusje dotyczące praktycznej kwestii organizacji tzw. Głosu Ludu (...), które pokazały kompletny brak zrozumienia w kręgach rządowych w kwestii tego, ile trzeba na to czasu – powiedział lider proeuropejskich Liberalnych Demokratów Vince Cable.Jak dodał, partyjne wyliczenia wskazują, że do głosowania mogłoby dojść nawet jeszcze w maju br.Z kolei badacze z University College London ocenili, że cały okres od przygotowań do dnia głosowania powinien zająć ponad połowę mniej, bo około 22 tygodni. Izba Gmin zagłosowała we wtorek wieczorem przeciwko proponowanemu przez rząd Theresy May projektowi umowy wyjścia Wielkiej Brytanii z Unii Europejskiej. Przeciwko propozycji głosowało 432 posłów przy zaledwie 202 głosach poparcia (większość 230 głosów).W razie braku większości dla umowy proponowanej przez May lub jakiegokolwiek alternatywnego rozwiązania Wielka Brytania, na mocy procedury wyjścia opisanej w art. 50 traktatu UE, automatycznie opuści Unię Europejską bez umowy o północy z 29 na 30 marca.Wśród możliwych scenariuszy wyjścia z impasu są m.in.: powtórzenie głosowania w parlamencie po uzyskaniu dalszych zapewnień politycznych ze strony Unii Europejskiej, przedłużenie procedury wyjścia ze Wspólnoty na mocy art. 50 traktatów lub nawet wyjście z UE bez umowy, organizacja drugiego referendum lub zwołanie przedterminowych wyborów parlamentarnych.",,
Pitera: Wałęsa był kandydatem Kaczyńskich na prezydenta. Bielan: książka o współpracy z SB ukazała się w 2008 roku,"– Przecież Lech Wałęsa był kandydatem braci Kaczyńskich na prezydenta. Co się raptem dzisiaj stało? Wtedy nikt tego nie wiedział? – pytała Julia Pitera (PO) Adama Bielana (Zjednoczona Prawica) w programie „Po przecinku” w TVP Info. Polityk Platformy miała na myśli fakt znalezienia – jak ogłosił IPN – teczek TW Bolka w domu Kiszczaka. Bielan odparł, że „poważna praca historyków na ten temat jest na polskim rynku od 2008 roku”. Podkreślił, że połowa tej książki – autorstwa Piotra Gontarczyka i Sławomira Cenckiewicza – to są dokumenty. – W tej pracy jest wykazane, kiedy Lech Wałęsa podjął współpracę i kiedy – w 1976 roku – ją zakończył. Na kogo donosił. Mówmy o ponad 30 ofiarach współpracy Lecha Wałęsy z SB, o 30 ludziach, których Lech Wałęsa doprowadził do tego, że zostali zaszczuci, zwalniani z pracy  – powiedział  wicemarszałek Senatu.",,,
48 proc. Polaków jest zadowolonych z działalności premier Beaty Szydło,"W październiku rząd i premier uzyskały najlepsze wyniki od powołania, czyli od listopada 2015 r. Z kolei opinie na temat pracy prezydenta nieznacznie pogorszyły się, ale - jak zauważono - nie jest to znacząca zmiana. Rząd, premier i prezydent mają wyraźnie więcej zwolenników niż przeciwników.","W porównaniu z wynikami z poprzedniego miesiąca ocena pracy premier Szydło w październiku utrzymuje się na podobnym poziomie. Premier najwięcej ocen pozytywnych otrzymuje od wyborców PiS (96 proc.) i osób o poglądach prawicowych (82 proc.). Największe poparcie i zadowolenie z jej pracy płynie ze strony osób starszych – 53 proc. osób w wieku 60 i więcej lat pozytywnie ocenia pracę Beaty Szydło. 47 proc. badanych dobrze ocenia działalność rządu, w tym 10 proc. uważa, że działa on zdecydowanie dobrze, a 37 proc., że raczej dobrze. 38 proc. respondentów źle wypowiada się o pracy rządu, przy czym 16 proc. zdecydowanie źle, a 22 proc. raczej źle. 15 proc. nie ma na ten temat wyrobionej opinii.Ocena pracy prezydenta niewiele się zmieniła",,
Rzecznik Kremla: Sprzeczności w NATO nie są sprawą Moskwy,"Sprzeczności wewnątrz NATO „nie są sprawą” Moskwy, a Sojusz interesuje Rosję tylko wtedy, gdy NATO „zagraża jej bezpieczeństwu” – powiedział rzecznik Kremla Dmitrij Pieskow. Nazwał on też NATO „produktem epoki konfrontacji i zimnej wojny”.","Pytany o sprzeczności wewnątrz NATO przedstawiciel Kremla oświadczył: „To jest nasza sprawa wtedy, gdy Sojusz zagraża bezpieczeństwo Federacji Rosyjskiej”. Wezwał również, by „nie zapominać”, że Sojusz Północnoatlantycki „jest produktem epoki konfrontacji i zimnej wojny”. Zapewnił, że Rosja „nigdy nie chciała powrotu tej epoki”.  – Jednak Sojusz, który był stworzony i skrojony zgodnie z ideologią konfrontacji, nie może oczywiście głosić nic innego – dodał Pieskow. Zapewnił, że w tym sensie Rosja „z wielką uwagą obserwuje to, co odbywa się wewnątrz Sojuszu”.  Przedstawiciel Kremla powiedział też, że prezydent Władimir Putin przeprowadził rozmowę telefoniczną z nową szefową Komisji Europejskiej Ursulą von der Leyen. Pieskow nie poinformował, o czym rozmawiali, a jedynie potwierdził fakt tej rozmowy.",,
Niemcy wyszli na ulice. Brakuje mieszkań i rosną stawki czynszów,Dziesiątki tysięcy osób protestowały w sobotę w Niemczech przeciwko rosnącym czynszom i niedoborowi mieszkań. Demonstracje odbyły się w 19 miastach i według organizatorów zebrały ok. 55 tys. uczestników.,"Według policji w proteście w Berlinie uczestniczyło „znacznie ponad 10 tys. demonstrujących”. Organizatorzy mówią nawet o 40 tys. osób. Wśród haseł na transparentach widoczne były m.in.: „Posiadanie domu to podstawowe prawo” czy „Szaleństwo cen wynajmu”.Mniejsze demonstracje odbyły się w 18 innych niemieckich miastach, w tym Monachium, Kolonii oraz Dreźnie. Według organizatorów łącznie uczestniczyło w nich 55 tys. osób. W Berlinie zbierano podpisy pod petycją dotyczącą przeprowadzenia referendum w sprawie wywłaszczenia przedsiębiorstw zarządzających zasobami mieszkaniowymi.",,
Inflacja – niemal 14 tys. proc. Wenezuela na skraju zapaści,"Gospodarka rządzonej przez socjalistycznego prezydenta Nicolasa Maduro Wenezueli jest w rozpaczliwym stanie. Stopa inflacji, czyli procentowa zmiana ogólnego poziomu cen, od kwietnia 2017 do kwietnia tego roku wyniosła już 13 779 proc. – wynika z opublikowanego właśnie raportu parlamentarnej komisji finansów. W pierwszym kwartale ceny wzrosły o 897,2 proc.","W kwietniu poziom cen, wyznaczany przez średnią ważoną cen towarów i usług w gospodarce, podniósł się o 80,1 proc. – twierdzą autorzy raportu opublikowanego przez wenezuelski parlament, w którym dominują siły opozycji.– Jesteśmy krajem o najwyższym wskaźniku inflacji na świecie – powiedział przewodniczący komisji finansów parlamentu Rafael Guzman. W jego ocenie tylko nowa polityka podatkowa i dyscyplina w sferze finansów publicznych mogłaby uratować kraj przed gospodarczym upadkiem.Permanentny kryzysWenezuela od kilku lat pogrążona jest w kryzysie gospodarczym i społecznym, zmaga się z recesją i wielocyfrową inflacją oraz niedoborami żywności i leków. Opozycja oskarża prezydenta Maduro o doprowadzenie bogatego w surowce kraju do ruiny gospodarczej.Problemom ekonomicznym towarzyszy głęboki kryzys polityczny. 18 sierpnia Zgromadzenie Konstytucyjne, w którego skład weszli jedynie zwolennicy partii rządzącej, czyli Zjednoczonej Partii Socjalistycznej Wenezueli (PSUV), podjęło jednomyślną decyzję o przejęciu prerogatyw parlamentu, który od 2015 r. jest zdominowany przez wenezuelską opozycję. Prace parlamentu są kontynuowane, nowy raport to owoc analiz komisji finansów.W czasie trwających od kwietnia w Wenezueli akcjach protestacyjnych przeciwko próbom narzucenia społeczeństwu autorytarnych rządów PSUV i Maduro zginęło ponad 125 osób.",,
Żaglowiec z migrantami zawinął na Lampedusę. Wbrew władzom Włoch,Żaglowiec włoskiej organizacji pozarządowej Alex z ponad 40 migrantami uratowanymi na Morzu Śródziemnym zawinął do portu na Lampedusie. Załoga jednostki wzięła kurs na wyspę mimo wcześniejszego braku zgody ze strony władz Włoch.,"Decyzję o konieczności zacumowania na brzegach Lampedusy załoga wyjaśniła brakiem wody na pokładzie i fatalną sytuacją higieniczno-sanitarną. Określiła, że to stan wyższej konieczności i dlatego mimo braku zgody wpłynęła na wody terytorialne Włoch, a potem do portu.Na nabrzeżu na żaglowiec organizacji Mediterranea Saving Humans czekały siły włoskiej policji i Gwardii Finansowej.Wcześniej szef MSW Włoch Matteo Salvini na wiadomość o tym, że jednostka zmierza ku Lampedusie, oświadczył, że „siły porządkowe są gotowe interweniować”.„Piekło”Na pokładzie żaglowca była reporterka telewizji RAI, której rozbitkowie opowiedzieli, że nie chcą wracać do Libii, skąd wyruszyli, bo według ich relacji jest tam „piekło”.W pobliżu Lampedusy jest także statek Alan Kurdi niemieckiej organizacji pozarządowej Sea Eye z 65 migrantami na pokładzie. Jednostka włoskiej straży przybrzeżnej dostarczyła kapitanowi zakaz wpływania na włoskie wody terytorialne.Alan Kurdi przyjął z pontonu w libijskiej strefie ratunkowej 65 osób. Jak poinformował kapitan, ponton i silnik były w dobrym stanie, ale żaden z pasażerów nie posiadał umiejętności nawigacyjnych ani telefonu komórkowego.",,
"Czołgi, amunicja do moździerzy. Rosja wciąż wysyła separatystom w Donbasie broń",Do Donbasu nadal trafiają z Rosji duże ilości broni i amunicji – ujawnił rzecznik ukraińskiego Ministerstwa Obrony Maksym Prauta.,"Pruta oświadczył, że tylko od początku czerwca do samozwańczych Donieckiej Republiki Ludowej i Ługańskiej Republiki Ludowej trafiło koleją ponad 600 ton środków bojowych. Rzecznik wskazał, że separatyści otrzymali m.in. amunicję do wyrzutni rakiet wielolufowych i moździerzy, a także czołgi z materiałami pędnymi i smarami.Między Kijowem a Moskwą od 2014 roku toczy się konflikt, wywołany przez dokonaną przez Rosję aneksję należącego do Ukrainy Krymu oraz wspieranie przez Kreml prorosyjskich separatystów w Donbasie na wschodzie kraju. W walkach, które wciąż trwają w tym regionie, zginęło około 13 tysięcy osób.W Mińsku na Białorusi trwają spotkania trójstronnej grupy kontaktowej w sprawie Donbasu. Zasiadają w niej Ukraińcy, Rosjanie i przedstawiciele OBWE, a także wysłannicy separatystów. Ostatnie spotkanie grupy odbyło się w początkach czerwca tego roku.W ubiegły czwartek prezydenci Ukrainy Wołodymyr Zełenski i Rosji Władimir Putin odbyli pierwszą rozmowę telefoniczną. Opisując rozmowę Rzecznik Kremla Dmitrij Pieskow  ocenił, że „miała charakter dość pragmatyczny” i wyjaśnił, że trwała 20 minut. Na pytanie, czy przywódcy omawiali los aresztowanych w Rosji marynarzy ukraińskich i oskarżonego na Ukrainie dziennikarza rosyjskich mediów Kiriłła Wyszyńskiego, Pieskow odparł, że prezydenci uzgodnili „dalsze prace na poziomie ekspertów”.",,
"Bolton u Łukaszenki, rozmowy w Warszawie. Polska kluczowa w planie USA","Oczekujemy poprawy relacji i współpracy z Polską – mieli usłyszeć od Amerykanów Alaksandr Łukaszenka i Wołodymyr Zełenski. To nieoficjalne informacje, ale z pewnością pasują do strategii, jaką realizuje w naszej części Europy administracja Donalda Trumpa. Strategii bezpieczeństwa militarnego i energetycznego, która pozycję lidera i głównego partnera USA w regionie przyznaje Polsce.","Dużo się działo w naszej części Europy na przełomie sierpnia i września. Najpierw w Kijowie pojawił się doradca prezydenta USA ds. bezpieczeństwa narodowego John Bolton. Były rozmowy o nowej sytuacji politycznej na Ukrainie (wszak tuż po tym zebrał się nowy parlament i zaprzysiężono rząd) i konflikcie z Rosją. Bolton przedstawił zapewne oczekiwania amerykańskiej administracji w tych kwestiach. Ostrzegł przy okazji przed sprzedażą strategicznych zakładów Motor Sicz firmom z Chin. Potem udał się do sąsiedniej Mołdawii. Kolejny ważny obszar rywalizacji Zachodu z Rosją. Co prawda rządzi tu od niedawna taktyczny sojusz prozachodnich demokratów z prorosyjskimi socjalistami, ale kwestią czasu jest próba przejęcia pełni władzy przez obóz moskiewski. Ważni politycy z Rosji ostatnio pielgrzymują intensywnie do Kiszyniowa, socjaliści wzięli armię i służby, więc wizyta Boltona i udzielone rządowi wsparcie jest ważnym elementem w grze o władzę, wzmacniającym opcję zachodnią (premier Maia Sandu). Z Mołdawii doradca Trumpa poleciał prosto na Białoruś, gdzie najważniejszym punktem programu była długa (częściowo w cztery oczy) rozmowa z Łukaszenką. Najważniejsza – przynajmniej na razie – jest polityka energetyczna. Amerykanie otwarcie walczą tu z rosyjskimi wpływami. LNG i ropa naftowa zza oceanu to coraz większe zagrożenie dla interesów Moskwy. Dlatego wizyty Boltona na Białorusi na Białorusi – niewątpliwie jednego z ważniejszych wydarzeń politycznych w naszej części Europy w tym roku – nie da się rozpatrywać w oderwaniu od sytuacji w całym regionie.  Mińsk wraca do gry  Amerykańskich urzędników tak wysokiego szczebla nie było na Białorusi od 1994 r., gdy prezydenta Billa Clintona podejmował jeszcze w charakterze głowy państwa Stanisław Szuszkiewicz. Z Alaksandrem Łukaszenką Amerykanie na wysokim poziomie politycznym nigdy nie rozmawiali. W 2004 r., kiedy Łukaszenka w drodze referendum zniósł konstytucyjne ograniczenie liczby sprawowanych kadencji prezydenckich przez jedną osobę, Kongres USA przyjął „Akt o demokracji na Białorusi”, który wprowadzał pierwsze ekonomiczne i personalne sankcje. Ich stopniowe rozszerzanie doprowadziło w 2008 r. do odwołania ambasadorów i redukcji personelu dyplomatycznego placówek obu państw do pięciu osób. Wraz z początkiem pewnej odwilży w 2015 r. (związanej z wojną na Ukrainie), USA zamroziły część ekonomicznych  sankcji. Na stole pojawiła się też kwestia powrotu ambasadorów. Przełomowym wydarzeniem, po którym Waszyngton zaczął inaczej spoglądać na Białoruś, była, rzecz jasna, aneksja Krymu i wojna w Donbasie. W kontekście tego konfliktu oraz, w konsekwencji, kryzysu na linii Rosja-Zachód Mińsk, znów zaczął poważnie interesować Stany Zjednoczone. W Waszyngtonie zauważono też zmianę w zachowaniu Białorusi. Zarówno mediację Mińska w konflikcie rosyjsko-ukraińskim, jak i narastające problemy w stosunkach Białorusi z Rosją. Od grudnia 2018 r. Moskwa otwarcie naciska na pogłębienie integracji z Białorusią, uzależniając dalsze wspieranie jej gospodarki od realizacji zapisów umowy o państwie związkowym z 1999 r. – która oznaczałaby utratę przez Białoruś realnej niepodległości. Nie przypadkiem Wes Mitchell (Departament Stanu USA) mówiąc pod koniec 2018 r. o krajach, których niepodległość jest barierą obronną przed ekspansjonizmem Rosji, wymienił nie tylko Ukrainę i Mołdawię, ale też Białoruś. Potem zaś, w styczniu, MSZ Białorusi zniosło ograniczenie liczby dyplomatów USA w Mińsku. - To wielki krok. To początek ocieplenia – komentował tę decyzję wspomniany już wcześniej Wes Mitchell. Aktywność na odcinku białoruskim nie jest niespodzianką, jeśli wziąć pod uwagę sposób, w jaki politykę zagraniczną realizuje obecna administracja USA. Ważniejsze od praw człowieka są interesy bezpieczeństwa. Skoro przez tyle lat ignorowanie Białorusi nic nie dało, sankcje nie odniosły żadnego skutku, tym bardziej należy zrewidować stanowisko USA wobec reżimu Łukaszenki. W tym kontekście trudno o lepszego wysłannika niż Bolton, uważany za największego jastrzębia w ekipie Trumpa. W sytuacji faktycznej globalnej konfrontacji Ameryki z Rosją, od Wenezueli po Syrię, dla USA ważny staje się każdy potencjalny front – w tym wypadku może to być Białoruś. Nie po to do Polski przybywają kolejni żołnierze US Army i nie po to Waszyngton wspiera Ukrainę na Morzu Czarnym, żeby bez walki pozwolić na „połknięcie” przez Putina Białorusi. Nie byłoby tej wizyty, gdyby nie wzrost amerykańskich obaw przed faktyczną inkorporacją Białorusi przez Rosję. Bo to by poważnie zmieniało układ sił przy wschodniej flance NATO. Nietrudno sobie wyobrazić w takim scenariuszu naszpikowanie białoruskiego terytorium rosyjskimi oddziałami i rakietami. Zresztą to również poważnie osłabiłoby obronne zdolności Ukrainy („północny front”). Nie można też mieć wątpliwości, że ciepłym przyjęciem Boltona w Mińsku Białoruś wysyła znaczący sygnał Moskwie. Warto w tym kontekście przypomnieć czerwcowy wywiad szefa MSZ Uładzimira Makieja dla „The Wall Street Journal”, w którym zaznaczył, że „w regionie powstała nowa geopolityczna rzeczywistość i w Waszyngtonie rozumieją, że Białoruś nie jest dodatkiem do jakiegoś innego kraju”. Reset po białorusku?  W świetle napięć z Moskwą Bolton był w Mińsku bardzo mile widzianym gościem, swego rodzaju prezentem na 65. urodziny Baćki. Bo nawet jeśli do normalizacji relacji z USA droga daleka, to już sam fakt rozmowy za zamkniętymi drzwiami Łukaszenki z zaufanym doradcą Trumpa musi wywołać nerwowość na Kremlu. Co więcej, Łukaszenka osobiście powitał Boltona na lotnisku, choć przecież gość miał dużo niższą rangę, i bardzo go komplementował: „To historyczna wizyta. Takich ważnych gości nie było u nas od dawna”. Łukaszenka zadeklarował gotowość Mińska, by rozpocząć od nowa budowanie stosunków dwustronnych. Rzecz jasna, rozmowy miały póki co charakter sondażowy. - Nie rozwiązaliśmy problemów, ale ważne, że mieliśmy możliwość rozmowy – mówił doradca Donalda Trumpa po spotkaniu w Mińsku. Strony przedstawiły swoje oczekiwania, wyraziły obawy, wysunęły propozycje. O czym dokładnie rozmawiano? Spotkanie Łukaszenki z Boltonem trwało 2,5 godz. W pierwszej części rozmowy uczestniczył też szef białoruskiej dyplomacji. Ale potem Makiej wyszedł, a reszta spotkania prezydenta z doradcą Trumpa odbywała się już w cztery oczy. Ambasada USA w Mińsku informowała wcześniej, że tematem spotkania, oprócz współpracy dwustronnej, będą „kwestie bezpieczeństwa w regionie i wsparcie dla suwerenności i niepodległości Białorusi”.  Zdaniem prokremlowskich mediów, Bolton w Mińsku miał do zrealizowania dwa cele. Pierwszy to uzyskanie wiedzy na temat obecnych planów rosyjskich wobec Ukrainy oraz tego, jak do tego odnosi się Łukaszenka. Jak powiedział później Makiej, Bolton otrzymał od Łukaszenki jasny sygnał, że Białoruś zrobi wszystko dla uregulowania sytuacji na Ukrainie. Władze białoruskie nie są przeciwne włączeniu się USA do międzynarodowych rokowań ws. Donbasu (należy pamiętać, że bieżące rokowania tzw. grupy kontaktowej odbywają się właśnie w Mińsku). Drugim celem wizyty Boltona miało być uzyskanie wiedzy, jak daleko zaszły sprawy integracji Białorusi z Rosją. Obecność ważnego urzędnika USA w Mińsku miała być sygnałem dla Moskwy, że Amerykanie z uwagą śledzą możliwe agresywne zamiary Rosji wobec Białorusi. Pytany przez dziennikarzy o zagrożenia dla białoruskiej niepodległości Bolton stwierdził, że najważniejsze jest to, czego chcą sami Białorusini, a jego zdaniem „ciągle chcą niepodległości”. Falę spekulacji wywołały słowa Boltona, że w rozmowie z Łukaszenką podniósł też kwestię nierozprzestrzeniania broni, nawet powiedział, że to „problem w relacjach” USA i Białorusi. Może chodzić o wiedzę Amerykanów na temat jakichś planowanych sprzedaży białoruskiego uzbrojenia wrogom USA (Iran? Syria? Wenezuela?). A być może chodziło o to, że Amerykanin chciał się upewnić co do stanowiska Mińska po faktycznej likwidacji traktatu INF: czy i jak Białoruś zareaguje, jeśli USA zwiększają swą obecność militarną w Polsce? Czy i na ile realny jest scenariusz rozmieszczenia na Białorusi rosyjskich pocisków średniego zasięgu? W Mińsku doradca Trumpa wskazał też, że są „kwestie regionalne, zagadnienia, związane z krajami, które geograficznie są oddalone, ale również wpływają na sytuację tutaj”. Bolton mówił później, że z Łukaszenką omawiał relacje Białorusi z Chinami i Iranem. Jednym z celów całej podróży Boltona po regionie było ostrzeżenie przed rozwijaniem współpracy z Chinami. Współpraca białorusko-chińska jest jednak niewielka w porównaniu z białorusko-rosyjską (dziesięć razy mniejsza wymiana handlowa) i białorusko-europejską. Inwestycje chińskie na Białorusi mają ostatnio złą passę. Jedne projekty się opóźniają, inne wywołują protesty ekologów. Przed wylotem z Mińska Bolton powtórzył tezę o niebezpieczeństwie technologicznej współpracy z Chinami. - Rozmawialiśmy o zagrożeniu dla telekomunikacji 5G ze strony takich spółek, jak Huawei - mówił Amerykanin. Była też mowa o prawach człowieka. - Istnieją istotne trudności w relacjach dwustronnych, w tym w kwestii praw człowieka i nierozprzestrzeniania broni. (…) Nie rozstrzygnęliśmy tych problemów, ale bez takich rozmów ich rozwiązanie nie jest możliwe – oświadczył doradca amerykańskiego prezydenta po spotkaniu z Łukaszenką. Z nieoficjalnych informacji wynika, że Amerykanie zaproponowali Łukaszence powrót do pełnowymiarowych relacji, ale pod trzema warunkami. Po pierwsze, Łukaszenka powinien opowiedzieć się za zaproszeniem USA do formatu normandzkiego. Po drugie, Białoruś powinna poprzeć ten plan uregulowania kryzysu na Ukrainie, który zaproponują wspólnie Europejczycy i Amerykanie. Po trzecie, Łukaszenka ostatecznie ureguluje nie najlepsze obecnie stosunki z Polską.  Format warszawski  Kreml do wizyty Boltona w Mińsku podszedł bardzo wstrzemięźliwie, wskazując, że to wewnętrzna sprawa Białorusi. Zarazem jednak próbowano wydarzenie bagatelizować. Rosyjskie władze podkreślały, że to była robocza, a nie oficjalna wizyta, co tylko potwierdza zły stan relacji białorusko-amerykańskich. O faktycznym odbiorze spotkania w Mińsku przez reżim Putina świadczyć jednak może w większym stopniu zachowanie prorządowych rosyjskich mediów. Podniosły one alarm, że Łukaszenka szukał u Boltona wsparcia USA przeciwko presji Moskwy. Miała być też mowa o zakupie gazu i ropy z USA, a nawet Łukaszenka miał prosić Amerykanów o 15 mld dolarów kredytu w zamian za zamrożenie udziału Białorusi w projektach integracyjnych na postsowieckiej przestrzeni. Białoruś wchodzi w skład Państwa Związkowego Rosji i Białorusi, ale też szerszych organizacji zdominowanych przez Moskwę: Euroazjatyckiej Wspólnoty Gospodarczej i Organizacji Układu Bezpieczeństwa Zbiorowego. Zdaniem rosyjskiej prasy rozmawiano też o zniesieniu sankcji nałożonych na członków rodziny Łukaszenki. Baćka miał też powiedzieć, że nie jest zadowolony ze współpracy z Chinami i gotów jest ograniczyć ją, ale w zamian za ekonomiczną rekompensatę. Rosjanie pisali też, że do maja 2020 r. mogą wrócić na swe stanowiska w Waszyngtonie i Mińsku ambasadorowie Białorusi i USA, a potem nawet zaproszą Łukaszenkę oficjalnie do Stanów Zjednoczonych. Wcześniej w Mińsku miałyby być otwarte biura USAID i Funduszu Marshalla. Niektóre z tych doniesień brzmią wręcz sensacyjnie, ale należy pamiętać, że rozpowszechniają je Rosjanie. Nie wiadomo też, na ile obecne ocieplenie relacji białorusko-amerykańskich nie jest kolejnym taktycznym wybiegiem Łukaszenki. W przeszłości nieraz już przyciskany mocniej przez Moskwę prezydent Białorusi otwierał się na krótko na Zachód – po czym szybko okazywało się, że to jedynie ruch mający zmiękczyć stanowisko Rosji. Gdy Rosjanie odpuszczali, Łukaszenka zapominał o obietnicach i ustaleniach poczynionych z dyplomatami zachodnimi. Teraz różnica jest jednak taka, że rozmawia z Amerykanami, z administracją Trumpa. Po drugie, rozmówcy nie stawiają tak ostro sprawy praw człowieka na Białorusi. Po trzecie, z powodów gospodarczych Łukaszence kończy się czas na lawirowanie między Zachodem a Wschodem, jak to było dotychczas. Coraz bliżej jest moment, gdy będzie musiał zdecydować: integracja z Rosją lub reformy i zbliżenie do Zachodu. Dlatego trudno powiedzieć, co podczas telefonicznej rozmowy z Putinem Łukaszenka powiedział mu na temat rozmów z Boltonem. Prezydent Rosji zadzwonił z urodzinowymi życzeniami dzień po wylocie z Mińska amerykańskiego wysłannika. Bolton udał się prosto do Warszawy i 31 sierpnia kontynuował rozmowy z Białorusinami, ale już w Polsce. W Biurze Bezpieczeństwa Narodowego odbyło się sierpnia spotkanie w formacie Polska-USA-Białoruś-Ukraina. Delegacjom przewodniczyli szef BBN Paweł Soloch, doradca prezydenta USA ds. bezpieczeństwa narodowego John Bolton, sekretarz Rady Bezpieczeństwa Białorusi Stanisław Zaś oraz sekretarz Rady Bezpieczeństwa Narodowego i Obrony Ukrainy Ołeksandr Daniluk. Rozmawiano o sytuacji w Europie Środkowej i Wschodniej oraz o „mechanizmach budowy stabilności w regionie”. Nie jest wykluczone, że rozmowy w takim formacie będą kontynuowane w przyszłości. Podczas tego spotkania Bolton miał zauważyć, że prezydent USA wysoko ocenił białoruskie inicjatywy. Również w Warszawie z Boltonem spotykał się wiceminister spraw zagranicznych Białorusi, Oleg Krawczenko, odpowiadający za stosunki z USA. Krawczenko miał nie ukrywać, że Białorusi nie jest pod drodze z Rosją.  Polska gazowym hubem?  Również w Warszawie, na marginesie rocznicowych uroczystości wybuchu II wojny światowej, doszło do spotkania Mike’a Pence’a z Wołodymyrem Zełenskim. Według nieoficjalnych doniesień, wiceprezydent USA miał postawić szereg warunków, które Kijów powinien spełnić przed spotkaniem prezydentów. Jednym z nich ma być zaproszenie USA na szczyt czwórki normandzkiej, innym poprawa relacji z Polską, a kolejnym dopuszczenie amerykańskich koncernów energetycznych na ukraiński rynek. To ostatnie przewiduje nie tylko dostawy gazu przez Polskę, ale też wejście Shella i Chevronu na złoża węglowodorów. W Warszawie 31 sierpnia Ukraina, Polska i USA podpisały memorandum o trójstronnej współpracy w sferze energetyki. Stronę amerykańską reprezentował sekretarz ds. energetyki Rick Perry. Głównym celem porozumienia ma być zmniejszenie zależności od Rosji. Z dokumentu wynika, że Ukraina będzie mogła przyjmować 6 mld m sześc. gazu rocznie. W celu transportu amerykańskiego gazu przez na rynek ukraiński ma być zbudowany specjalny gazociąg łączący gazowe systemy Polski i Ukrainy. Porozumienie to oznacza przekształcenie Polski w gazowy hub, przez który Amerykanie będą mogli sprzedawać swój LNG do sąsiednich krajów. Perry nazwał podpisanie memorandum „nadzwyczajnym zwycięstwem bezpieczeństwa energetycznego, bezpieczeństwa ekonomicznego i bezpieczeństwa narodowego wszystkich trzech krajów”. Sekretarz RBNiO Ukrainy Ołeksandr Daniluk zauważył, że Ukraina nie kupuje gazu od Gazpromu już od kilku lat. – Następnym krokiem jest uzyskanie dostępu do LNG, gazu, którym głównie przypływa z USA – powiedział.Również Białoruś bierze pod uwagę możliwość zakupu amerykańskiego LNG przez Polskę. Nie wiadomo bowiem, jak skończą się jesienne rozmowy z Moskwą o cenach gazu dla Mińska w następnych latach (teraz Białoruś płaci Gazpromowi 127 dolarów za 1 tys. m sześc.). Tak samo mówi się o imporcie amerykańskiej ropy przez Białorusinów. Niedawno państwowy koncern naftowy BNK zatrudnił amerykańskiego lobbystę, którego głównym zadaniem w Waszyngtonie ma być doprowadzenie do osłabienia sankcji i dogadania się ws. eksportu amerykańskiej ropy na Białoruś.",,
Rosyjski konsul spotkał się z ujętymi na Ukrainie komandosami Specnazu. „Czują się normalnie”,"– Czują się normalnie. O szczegółach opowiemy później – ambasada Rosyjska w Kijowie bardzo zdawkowo informuje o spotkaniu konsula z dwoma zatrzymanymi żołnierzami rosyjskich służb specjalnych. Komandosi zostali zatrzymani przez ukraińskie siły rządowe w Donbasie, gdzie trwa konflikt z prorosyjskimi separatystami.","Służby konsularne Rosji skontaktowały się z obywatelami swego kraju, kapitanem Jewgienijem Jerofiejewem i sierżantem Aleksandrem Aleksandrowem, po dziesięciu dniach od ich zatrzymania. – Rosyjski konsul spotkał się właśnie przed chwilą z Jerofiejewem i Aleksandrowem. Czują się normalnie. O szczegółach opowiemy później – oświadczono agencji Interfax-Ukraina w służbach prasowych ambasady Rosji w Kijowie. Ukraina: Rosja sama opóźnia spotkanie z aresztowanymi żołnierzami Wcześniej we wtorek MSZ Ukrainy zarzuciło służbom konsularnym Rosji, że umyślnie opóźniają spotkanie z żołnierzami, którzy podejrzewani są o działalność terrorystyczną po stronie separatystów. Przedstawiciel ukraińskiego MSZ Dmytro Kułeba oświadczył, że choć Rosjanie znają procedury dotyczące spotkań konsulów z zatrzymanymi na Ukrainie obcymi obywatelami, ukraińska dyplomacja przesłała stronie rosyjskiej notę, w której wyjaśniono je jeszcze raz. – Rosjanie doskonale wiedzą, do kogo mają pójść i do kogo należy się zwracać, ale tego nie robili – powiedział na briefingu. Zapewnił, że strona ukraińska w żaden sposób nie utrudniała rosyjskim konsulom widzenia z aresztowanymi, i przypomniał, że odwiedzali ich wcześniej bez przeszkód przedstawiciele organizacji międzynarodowych. Rosyjscy żołnierze zatrzymani na Ukrainie  Jerofiejew i Aleksandrow to żołnierze brygady sił specjalnych (specnazu) wywiadu wojskowego GRU, stacjonującej w mieście Togliatti nad Wołgą. Dostali się do niewoli 16 maja w pobliżu miasta Szczastia w obwodzie ługańskim na wschodzie Ukrainy. W piątek decyzją sądu obaj zostali aresztowani na dwa miesiące. Władze w Kijowie ogłosiły, że są to żołnierze rosyjscy w służbie czynnej, czemu Rosja zaprzecza. Według wypowiedzi Aleksandrowa i Jerofiejewa przedostali się oni na wschodnią Ukrainę na przełomie marca i kwietnia w celu prowadzenia działań rozpoznawczych. Rosyjskie ministerstwo obrony poinformowało, że obywatele ci nie są obecnie żołnierzami rosyjskich sił zbrojnych, niemniej zażądało natychmiastowego ich uwolnienia. Rosja konsekwentnie neguje doniesienia o udziale jej żołnierzy w walkach na wschodzie Ukrainy w szeregach separatystów. Zaprzecza też, by udzielała separatystom wsparcia w sprzęcie bojowym, czemu nie dają wiary Kijów, Zachód i rosyjska opozycja.",,
Imigranci „zhakowali” zabezpieczenia w furtce. Wytarte klawisze drogą do lepszego świata,"Okazuje się, że do Anglii można się dostać boczną furtką – i to dosłownie. Reporter dziennika „Daily Telegraph” sfotografował 30-osobową grupę imigrantów wchodzących przez nią gęsiego na torowisko, niespełna 5 kilometrów od wlotu do tunelu. Kilku z nich uśmiecha się nawet do aparatu.","Imigranci odgadli kod cyfrowy zamka furtki po bardziej zabrudzonych i wytartych klawiszach dwa, cztery i zero. Wypróbowali różne kombinacje i weszli kulturalnie, unikając karkołomnej wspinaczki, podkopów, czy cięcia siatki. Teraz zmieniono już kod zamka i zabezpieczono go zwykłą kłódką. Brytyjskie media informują o tym dzień po ukończeniu kolejnej linii siatek i zabezpieczeń elektronicznych po francuskiej stronie tunelu, sfinansowanej przez brytyjski rząd kosztem 7 milionów funtów.Jest to kolejna kompromitacja zarządu Eurotunelu. Pomimo 4 linii ogrodzeń, 300 ochroniarzy i 400 kamer, jednemu z imigrantów udało się w poniedziałek dostać do tunelu i przejść piechotą z Francji do Anglii. Został przypadkiem odkryty i aresztowany we wtorek po brytyjskiej stronie Kanału La Manche tylko 900 metrów od wylotu 50-kilometrowego tunelu.",,
Wieczorne spotkanie klubu Prawa i Sprawiedliwości z prezydentem,To było dobre spotkanie; prezydent mówił o potrzebie współpracy i kontynuowania „dobrej zmiany” – mówili dziennikarzom posłowie PiS po wtorkowym spotkaniu klubu parlamentarnego z prezydentem Andrzejem Dudą. Według nich podczas spotkania nie było mowy o rekonstrukcji rządu.,"W spotkaniu uczestniczyli parlamentarzyści PiS oraz europosłowie. Obecni byli też członkowie rządu Mateusza Morawieckiego, w tym wicepremier Beata Szydło. Według uczestników spotkania nie brał w nim udziału prezes PiS Jarosław Kaczyński, a także szef MON Mariusz Błaszczak oraz MSWiA Joachim Brudziński.– To było interesujące, budujące spotkanie, w bardzo miłej wręcz atmosferze – mówił dziennikarzom po spotkaniu poseł Wojciech Skurkiewicz. Jak relacjonował poseł Arkadiusz Mularczyk, było to ""dobre spotkanie"". ""Prezydent życzył nam przede wszystkim wszelkiej pomyślności, dobrej współpracy, kontaktów"" - dodał.Inny z uczestników spotkania powiedział nieoficjalnie PAP, że ""prezydent prosił o więcej kontaktu z nim i ocenił, że gdyby ten kontakt był, byłoby łatwiej w niektórych momentach"". Prezydent – jak dodał rozmówca PAP – chwalił także ""dobrą zmianę"".Ryszard Czarnecki powiedział, że podczas spotkania nie omawiano kwestii rekonstrukcji. – Dziś w parlamencie się o tym mówiło, tu był nastrój świąteczny – mówił wiceszef Parlamentu Europejskiego.Janusz Śniadek (PiS) relacjonował, że ""prezydent mówił podniośle budując dobrą atmosferę i zachęcając do aktywności; do tego, żebyśmy polskie sprawy posuwali do przodu w dobrym kierunku, żeby +dobra zmiana+ posuwała się dalej"".Spotkanie odbyło się w Pałacu Prezydenckim w dniu, w którym doszło do zmian w rządzie; najpierw prezydent Duda na wniosek premiera Mateusza Morawieckiego odwołał ze stanowisk w rządzie dotychczasowych szefów m.in.: MON - Antoniego Macierewicza, MSZ – Witolda Waszczykowskiego, resortu środowiska – Jana Szyszkę, resortu zdrowia – Konstantego Radziwiłła, resortu cyfryzacji – Annę Streżyńską.Następnie podczas uroczystości w Pałacu Prezydenckim powołał nowych ministrów: spraw zagranicznych - Jacka Czaputowicza, finansów – Teresę Czerwińską, inwestycji i rozwoju – Jerzego Kwiecińskiego, przedsiębiorczości i technologii – Jadwigę Emilewicz, zdrowia – Łukasza Szumowskiego.Ponadto Mariusz Błaszczak, który dotychczas pełnił funkcję ministra spraw wewnętrznych i administracji został powołany na ministra obrony narodowej; nowym szefem MSWiA został dotychczasowy wicemarszałek Sejmu Joachim Brudziński. Na ministra środowiska powołany został Henryk Kowalczyk, który wcześniej był przewodniczącym Komitetu Stałego Rady Ministrów. Andrzej Adamczyk został powołany na ministra infrastruktury; wcześniej pełnił funkcję ministra infrastruktury i budownictwa.",,
"Prezes TVP o zimowej ramówce: Zarówno seriale, jak i rozrywka są hitowe","Myślę, że zarówno seriale są hitowe, jak i rozrywka. Dlatego, że cechą wyróżniającą seriale jest ich idealne zróżnicowanie gatunkowe. To są cztery seriale i cztery gatunki filmowe – powiedział w rozmowie z „Super Expressem” prezes TVP Jacek Kurski. Telewizja publiczna pierwszy raz w historii przygotowała zimową ramówkę.","Jak wymienił prezes TVP, chodzi o takie produkcje jak „Piłsudski” – „kino historyczne, tożsamościowe, piękna powieść o ojcu naszej niepodległości, o jego wczesnym stadium życia”, „Archiwista” – „mroczny kryminał, ale detektywistyczny, analityczny, ze zjawiskowym Henrykiem Talarem w roli głównej”.   Kolejne tytuły to „Blondynka” – jak mówił Jacek Kurski –  „typowy współczesny serial obyczajowy” oraz „Lepsza połowa” – „plejada absolutnych gwiazd polskich komedii”.   – Pojawią się Adamczyk, Karolak, Żmijewski, Dereszowska i wiele innych aktorów. Dla każdego coś ciekawego. Będą też niezwykle ważne i ciekawe rzeczy w rozrywce. Myślę, że dwa formaty się wybiją i mam tu na myśli „The Voice Kids” – wyjaśnił prezes TVP.   Jak dodał, kolejny format to „Sanatorium miłości”. – Oryginalny format wymyślony w Telewizji Polskiej. Coś absolutnie wyśmienitego. Widziałem pierwszy odcinek i byłem zachwycony. Jest tu prawda o życiu, tęsknotach, pragnieniu miłości, czasem dramatach, rozstaniach, samotności. Jeżeli mam do wyboru „Rolnik szuka żony” i „Sanatorium miłości”, to dla mnie ciekawsi są seniorzy, bo niosą za sobą te dwie trzecie życia, które pokonali – ocenił prezes TVP.",,
Proboszcz parafii w Koninie: To nie była pierwsza próba ataku na świątynię,– To nie pierwsza próba ataku na ten kościół – przyznał proboszcz parafii św. Maksymiliana Kolbego w Koninie ks. Wojciech Kochański. W nocy z wtorku na środę nieznani sprawcy dokonali tam aktu wandalizmu.,"Wandale wybili szyby, zniszczyli gablotę, czerwoną substancją pomazali drzwi wejściowe, uszkodzili pomnik patrona świątyni i donice z kwiatami na placu przed kościołem.Proboszcz Kochański przyznał, że sygnały o chęci włamania do świątyni pojawiały się od kilku miesięcy. Wtedy też miała miejsce pierwsza próba włamania do plebanii, w wyniku której zniszczone zostały drzwi wejściowe. Kilkukrotnie w tym czasie zdarzały się również tzw. głuche telefony i pogróżki – o czym proboszcz informował policję.– Ciężko uwierzyć, żeby w naszej ojczyźnie, kraju o tradycji chrześcijańskiej, zdarzały się takie sytuacje – powiedział ks. Kochański, wskazując nie tylko na akt wandalizmu w konińskim kościele, ale również ataki na księży, jak ten we Wrocławiu. Tam w poniedziałek w okolicy świątyni na Ostrowie Tumskim mężczyzna zaatakował księdza nożem.",,
"Prezydent: Mam nadzieję, że polskie startupy będą stawać się światowymi koncernami","– Dziękuję za uczestnictwo w piątej edycji „Startupów w Pałacu”, która tym razem została zatytułowana „Ekspansja”, bo o tym przede wszystkim chcieliśmy z jednej strony dyskutować, a z drugiej to właśnie chcieliśmy oceniać i za to przedstawicieli startupów doceniać – powiedział w poniedziałek prezydent Andrzej Duda.","Prezydent Andrzej Duda wziął w poniedziałek udział w spotkaniu pt. „Startupy w Pałacu_EKSPANSJA”. – Konkurs prowadzimy tym razem, po to, żeby wyłonić zwycięzców, którzy będą mieli możliwość realizowania się w obrocie zagranicznym jeszcze bardziej niż dotychczas – podkreślił prezydent Andrzej Duda.– Chcemy stworzyć dla tych firm i dla tych ludzi jeszcze większe możliwości otwarcia się na rynki zagranicznej – zaznaczył. Jak podkreślił, „to są firmy, które nie są takimi startupami zupełnie początkującymi. To są firmy, które mają już za sobą jakiś sukces”.– To są firmy, które mają już punkt zaczepienia. Zakładamy, że to są firmy w dalszym ciągu ze swoimi projektami, ze swoimi pomysłami ze swoim sposobem działania tak innowacyjne, że są szanse na dalszy dynamiczny rozwój i być może w perspektywie przestaną być startupami, a staną się normalnymi firmami, które powoli będą się rozbudowywały aż do wielkości koncernu – powiedział prezydent. Tegoroczne wydarzenie pt. „Startupy w Pałacu_EKSPANSJA” dedykowane było polskim innowacyjnym startupom, które stworzyły gotowy do wdrożenia produkt, usługę lub technologię oraz mają już pierwsze doświadczenia w ekspansji na rynki zagraniczne. Nagroda dla laureatów konkursu to udział w misji biznesowej, ufundowanej przez Polską Agencję Inwestycji i Handlu. Wyróżnienie przyznane przez prezydenta RP jest uhonorowaniem przedsiębiorców, którzy w swoich działaniach wspierają innowacyjny rozwój gospodarczy Polski i stanowią wzór do przedsiębiorczości. Wsparcie innowacyjnych polskich firm „Startupy w Pałacu” to projekt, który ma na celu wsparcie innowacyjnych polskich firm w poszukiwaniu możliwości rozwoju, w tym ewentualnych inwestorów, partnerów biznesowych i nowych rynków zbytu. W ramach projektu organizowane są publiczne prezentacje najciekawszych inicjatyw biznesowych przed potencjalnymi inwestorami, szefami spółek skarbu państwa, przedstawicielami instytucji grantowych i organizacji typu venture capital, tzw. aniołami biznesu oraz ambasadorami zagranicznych państw. Poprzednie edycje Dotychczas odbyły się cztery edycje projektu „Startupy w Pałacu” – pierwsza edycja we wrześniu 2016 r., „Startupy w Pałacu B2B” w marcu 2017 r., „Startupy w Pałacu_GLOBAL” w październiku 2017 r. oraz „Startupy w Pałacu_KOOPERACJA” w maju 2018 r.Podczas dwóch pierwszych edycji projektu 20 polskich startupów mogło zaprezentować się przed Prezydentem RP i zaproszonymi gośćmi. Startupy otrzymały specjalne paszporty, które pozwoliły im wziąć udział w zagranicznych misjach gospodarczych Prezydenta RP. Dotychczas odbyło się 5 takich wyjazdów: do Szwajcarii, Szwecji, Izraela, Finlandii oraz Słowenii. Dodatkowo w efekcie ww. konferencji część startupów nawiązała relacje biznesowe z obecnymi na spotkaniach firmami.Podczas III edycji projektu, która odbyła się w październiku 2017 r., swoje pomysły prezentowali przedstawiciele startupów gotowych do ekspansji globalnej. Zaproszonymi gośćmi byli aniołowie biznesu oraz fundusze venture capital z kraju i zagranicy, przedstawiciele największych przedsiębiorstw innowacyjnych z kraju oraz zagranicznych firm działających w Polsce, a także instytucje publiczne.Podczas IV edycji „Startupów w Pałacu” odwrócone zostały role obowiązujące podczas tradycyjnego pitchu. Na scenie przedstawiciele pięciu polskich firm (prezesi i dyrektorzy odpowiedzialni za obszar B+R) zaprezentowali swoje dotychczasowe doświadczenia we współpracy ze startupami i wskazali perspektywy rozwoju przyszłych relacji biznesowych.  Po spotkaniu odbył się mentoring pomiędzy grupą ponad 70 startupów i ok. 40 firm.W ramach projektu organizowane są cyklicznie „Śniadania startupowe” oraz konferencje tematyczne.",,
„Bije się dwóch dużych”. Najnowszy sondaż poparcia dla partii,"Według grudniowego badania preferencji partyjnych przeprowadzonego przez IBRiS dla „Rzeczpospolitej” poparcie dla PiS wynosi 39,8 proc., a dla PO – 26,8 proc. Traci Lewica.","Wyniki nie różnią się zbyt od rezultatu październikowych wyborów. Także w stosunku do poprzedniego badania z listopada zmiany są niewielkie: PiS stoi w miejscu, a PO nieznacznie zyskuje – wskazano w artykule „Bije się dwóch dużych”. Zmiana dotyczy Lewicy, która spadła w sondażu, choć zachowuje miejsce na podium. W wyborach wspólna lista trzech ugrupowań lewicowych uzyskała 12,56 proc. W listopadowym sondażu – 12,8 proc. W notowaniu grudniowym to tylko 9,9 proc. Poprawiły się za to lekko notowania PSL-Kukiz'15, czyli Koalicji Polskiej, która tym razem ma 7,5 proc. (w ostatnim notowaniu – 6 proc.), prawie bez zmian pozostaje poparcie dla Konfederacji – 6,1 proc.Zdaniem Marcina Dumy, szefa IBRiS, „po wyborach zapanował pewien »klimat na lewicę«”. – Cykl wyborczy okazuje się dla niej jednak niekorzystny, przede wszystkim, dlatego, że w wyborach prezydenckich wciąż nie ma kandydata. Jedyni, którzy mogliby coś znaczyć w kampanii, czyli Robert Biedroń i Adrian Zandberg, wyraźnie nie mają ochoty startować – przekonuje.W artykule zwrócono uwagę, że „kandydata ma za to PSL-Kukiz'15”. Lider ludowców Władysław Kosiniak-Kamysz jest dość rozpoznawalny, a jego kampania nie zostawia pola domysłom. To dobrze wpływa na notowania ludowców – oceniono.",,
Tarczyński: Działania opozycji wypełniają znamiona targowicy,"Konfederacja, do której powinna odwoływać się opozycja, to konfederacja targowicka, ocenia Dominik Tarczyński. – Wypełnili znamiona targowicy, ponieważ pod płaszczykiem obrony konstytucji jeżdżą do Brukseli i tak samo zdradzają Polskę – uważa poseł PiS.","– Wzywając podczas opozycyjnego bojkotu Zgromadzenia Narodowego do „konfederacji obywatelskiej” Bronisław Komorowski powinien był się odwołać do konfederacji targowickiej, nie zaś do barskiej czy warszawskiej – stwierdził w programie „Woronicza 17” poseł Dominik Tarczyński. – Jeżdżą do Brukseli „w obronie konstytucji”, którą sami łamią. Bo konstytucja  mówi bardzo jasno, że prawem i obowiązkiem posła i senatora jest udział w pracach Sejmu, Senatu i Zgromadzenia Narodowego. Łamią konstytucję, którą bronią, a donoszą na Polskę tak samo jak targowica. A więc wypełnili znamiona targowicy, ponieważ pod płaszczykiem obrony konstytucji tak samo zdradzają Polskę – wyjaśniał polityk. – Przypominam główne hasło PO czy totalnej opozycji: ulica i zagranica. Ono przyświeca im od dwóch lat – przypomniał minister Wojciech Skórkiewicz, sekretarz stanu w MON, który również był gościem programu.– Bez wątpienia mamy olbrzymi problem z byłymi prezydentami – ocenił Skórkiewicz, przypominając „to co wypisuje czy wygaduje Lech Wałęsa, który wskazał, że opozycja powinna protestować przeciw rządom nierządnym PiS, a on przyjedzie i użyje tej broni, którą gdzieś ma, choć okazuje się że nawet pozwolenia na broń nie ma”.",,
Sto lat po zakończeniu powstania wielkopolskiego lista jego uczestników trafiła do Internetu,"Sto lat temu, 16 lutego 1919 roku, zakończyło się Powstanie Wielkopolskie – zwycięski zryw niepodległościowy Polaków, który doprowadził do wyzwolenia spod władzy niemieckiej niemal całej Wielkopolski.  Z tej okazji do Internetu ma trafiła przygotowywana od kilku lat  lista powstańców,  obejmująca około 90 tysięcy nazwisk.","Powstanie wybuchło 27 grudnia 1918 roku, niedługo po zakończeniu I wojny światowej. Polacy, występując zbrojnie przeciwko państwu niemieckiemu, domagali się powrotu ziem zaboru pruskiego do Polski, która w tym czasie umacniała swą niepodległość.                Iskrą zapalną była wizyta powracającego do Polski pianisty i działacza niepodległościowego Ignacego Paderewskiego. 25 grudnia przybył on do Gdańska na pokładzie brytyjskiego krążownika „Concord”. Następnego dnia przyjechał do Poznania, co wywołało wielką patriotyczną manifestację. Z wielkim entuzjazmem spotkało się przemówienie Paderewskiego z balkonu hotelu Bazar. Jedyna taka lista Lista uczestników powstania, która w 100. rocznicę zakończenia powstania trafiła do Internetu, to projekt Wielkopolskiego Towarzystwa Genealogicznego Gniazdo i pierwsze tego typu zestawienie. Nad zebraniem i porządkowaniem danych od 2017 roku pracowało kilkudziesięciu wolontariuszy.              Poszczególne wpisy zawierają imię i nazwisko uczestnika powstania, stopień, status społeczny, ewentualne dane o dacie i miejscu urodzenia, informacje o jednostce, w której dana osoba służyła, datę zgonu i miejsce pochówku.              Lista zawiera nie tylko personalia osób walczących w powstaniu z bronią w ręku, ale też tych, którzy przyczynili się do zwycięstwa powstania: lekarzy, sanitariuszy, kucharek czy księży.",,
Rzeczniczka PiS pyta Koalicję Europejską o wystąpienie „antyklerykała”,"– Jakie jest zdanie Koalicji Europejskiej na temat wystąpienia redaktora „Liberte” Leszka Jażdżewskiego? Kto zapłacił za ten seans nienawiści i czy to prawda, że finansowała to instytucja zewnętrzna? – pytała rzeczniczka PiS Beata Mazurek. – Miejcie odwagę odpowiedzieć – zaapelowała.","Mazurek odniosła się w poniedziałek na konferencji prasowej do piątkowego wystąpienia Donalda Tuska na Uniwersytecie Warszawskim oraz poprzedzającego go przemówienia redaktora „Liberte” Leszka Jażdżewskiego.Były premier, szef Rady Europejskiej Donald Tusk wygłosił w piątek na Uniwersytecie Warszawskim wykład pt. „Nadzieja i odpowiedzialność. O konstytucji, Europie i wolnych wyborach”. Przemówieniu byłego premiera przysłuchiwało się liczne grono polityków opozycji, w tym liderzy PO, PSL oraz Nowoczesnej. B. premier mówił m.in. o potrzebie przestrzegania przez rządzących konstytucji, ale też o walce ze smogiem, ograniczeniu zużycia plastiku czy zagrożeniach, które niesie dla dzieci nieograniczony dostęp do internetu.Jażdżewski mówił z kolei m.in., że „Kościół katolicki w Polsce, obciążony niewyjaśnionymi skandalami pedofilskimi, opętany walką o pieniądze i o wpływy, stracił moralny mandat do tego, aby sprawować funkcję sumienia narodu”. Mazurek pytała na konferencji prasowej m.in. o to, czy Koalicja Europejska wiedziała, z jakim przesłaniem wystąpi „antyklerykał”. – Jakie jest zdanie PO i Koalicji Europejskiej na temat tego wystąpienia? – dopytywała rzeczniczka PiS.Według niej wśród Koalicji nie ma jedności w ocenie tego wystąpienia. – Chociażby wiemy i znamy wypowiedź Leszka Millera, który od tych słów się nie odcina. Więc moje pytanie ponawiam: kto zapłacił za ten seans nienawiści dzielący wspólnotę polską? Czy prawdą jest to, co pojawia się w mediach - że finansowała to instytucja zewnętrzna? – pytała Mazurek.– Miejcie odwagę na te pytania - nie nam, ale przede wszystkim opinii publicznej w Polsce - odpowiedzieć – wskazała rzeczniczka PiS.",,
USA: Demokraci nie dają Trumpowi spokoju. Chcą jego zeznań podatkowych,Zeznania podatkowe prezydenta Donalda Trumpa muszą być przekazane Demokratom w Izbie Reprezentantów Kongresu do 23 kwietnia – oświadczył w sobotę demokratyczny przewodniczący Komisji Zasobów i Środków Izby Richard Neal.,"W liście skierowanym do Charlesa Rettiga, komisarza Internal Revenue Service (federalnego organu podatkowego – IRS), Neal podkreślił, że niezastosowanie się do tego terminu będzie interpretowane jako odmowa spełnienia żądania.Kongresman poinformował dziennikarzy, że wystąpił o przesłanie zeznań podatkowych Trumpa z ostatnich 6 lat dotyczących zarówno jego dochodów osobistych jak i dochodów firm, których jest właścicielem lub udziałowcem. Dodał, że żaden z przepisów prawnych nie usprawiedliwia ewentualnej odmowy. Neal jest jedynym deputowanym do Izby Reprezentantów, któremu ustawodawstwo federalne zezwala na domaganie się ujawnienia informacji podatkowych od osób indywidualnych. Republikanie w Izbie określili wniosek Neala jako naruszenie poufnych osobistych informacji podatkowych. Biały Dom nie dotrzymał już poprzedniego wyznaczonego terminu ujawnienia zeznań Trumpa – 10 kwietnia. Jeden z czołowych doradców Trumpa oświadczył niedawno, że Demokraci „nigdy nie zobaczą” tych zeznań.  Trump zerwał z dotychczasową dobrowolną praktyką kolejnych prezydentów, ujawniania swoich zeznań podatkowych tłumacząc to tym, że jego zeznania są obecnie przedmiotem audytu IRS.  Tłumaczenie to odrzuciła jednak IRS oświadczając, że audyt nie jest przeszkodą ich ujawnienia. Izba Reprezentantów jest obecnie kontrolowana przez opozycyjnych Demokratów, którzy zapowiedzieli, że będą badać zarówno działalność administracji jak i sprawy biznesowe Trumpa.",,
"Fort Trump. Pentagon ustala, jak rozmieścić kolejnych Amerykanów w Polsce","Nie zapadły jeszcze decyzje o tym, jakiego rodzaju siły i gdzie zostaną rozlokowane w związku z zadeklarowanym zwiększeniem sił USA w Polsce – oświadczył dowódca amerykańskich sił powietrznych w Europie i Afryce gen. Jeffrey L. Harrigian.","W czerwcu podczas wizyty polskiego prezydenta w Stanach Zjednoczonych Donald Trump i Andrzej Duda podpisali deklarację m.in. o zwiększeniu liczebności amerykańskiego personelu wojskowego w Polsce o około tysiąc osób. Gen. Harrigian przekazał, że nad szczegółami pracuje jeszcze Pentagon. Nie wiadomo też jeszcze, czy na dodatkowe siły złoży się także lotnictwo.Przypomniał, że w Polsce stacjonują pododdziały Sił Powietrznych USA przygotowujące cykliczne amerykańsko-polskie szkolenia załóg i personelu naziemnego samolotów F-16 i C-130, a w Mirosławcu działa grupa operująca bezzałogowcami MQ-9 Reaper, choć czasowo została przeniesiona do Rumunii z powodu prac budowlanych na pasie startowym.„Wspieramy partnerów”– Nadal wspieramy naszych regionalnych partnerów tymi operacjami.  Departament Obrony nie podjął jeszcze szczegółowych decyzji o dokładnych lokalizacjach lub misjach w Polsce. Ściśle współpracujemy z naszymi partnerami, by te dyskusje posuwały się naprzód. I doceniamy ofertę – powiedział. – Cieszymy się na współpracę z nimi, ale w tej chwili należałoby kierować szczegółowe pytania do urzędu sekretarza obrony – dodał.Zapewnił, że USAF utrzymują wysoką gotowość i zdolności do działania w najtrudniejszych warunkach, m.in. przez sojusznicze ćwiczenia zwiększające mobilność wojsk. Podkreślił, że tego lata rozmieszczono eskadrę F-35 w Europie w ramach Theater Security Package – zespołu zabezpieczenia teatru działań w Europie.– Wzrosły nasze zdolności do współdziałania między amerykańskimi F-35, sojuszniczymi F-35 i platformami czwartej generacji, co pozwoli na płynną integrację naszych F-35 w Europie, kiedy zaczną na stałe stacjonować w bazie RAF Lakenheath w 2021 roku – powiedział.",,
Żywy człowiek znaleziony we wraku promu dwie doby po katastrofie w Tanzanii,"Żywy mężczyzna został odnaleziony w sobotę we wraku promu pasażerskiego, który w czwartek wywrócił się do góry dnem na Jeziorze Wiktorii w Tanzanii – poinformowały władze. Bilans ofiar śmiertelnych katastrofy wzrósł tymczasem do co najmniej 207.","Ocalały to zatrudniony na promie inżynier, który według tanzańskiego nadawcy TBC zamknął się w maszynowni. Na razie nie wiadomo, w jakim stanie jest mężczyzna. Wraz z nim liczba uratowanych z katastrofy wzrosła do 41 osób. Służby kontynuowały w sobotę akcję ratunkowo-poszukiwawczą, podczas gdy rodziny ofiar przygotowywały się do odebrania ciał swoich bliskich.  Liczba ofiar śmiertelnych czwartkowej katastrofy promu pasażerskiego na Jeziorze Wiktorii  wzrosła do co najmniej 207 – poinformował w sobotę państwowy nadawca TBC. Nie wiadomo, ile osób znajdowało się na pokładzie promu w chwili katastrofy. Wstępnie szacuje się, że jednostka, zaprojektowana do przewożenia maksymalnie 101 osób, wiozła ich ponad 300. W piątek prezydent Tanzanii John Magufuli w telewizyjnym przemówieniu ogłosił czterodniową żałobę narodową i poinformował, że nakazał aresztować osoby odpowiedzialne za wypadek. Jak dodał, zatrzymany został już kapitan promu, który dopuścił do sterów osobę nieodpowiednio przeszkoloną w kierowaniu tego typu jednostkami.",,
Kidawa Błońska chwali się rozmową z Putinem. „Być może dotyczyła pogody”,"Kandydatka w prawyborach prezydenckich Platformy Obywatelskiej Małgorzata Kidawa-Błońska przekonywała w Polsat News, że jest bardzo twarda i odnalazłaby się na arenie międzynarodowej jako głowa państwa. Odbyła już nawet rozmowę z prezydentem Rosji Władimirem Putinem. – Krótka, kurtuazyjna rozmowa być może miała miejsce. Przecież Putin nie jest osobą, która zjada ludzi żywcem. Załatwienie czegoś z prezydentem Rosji dla Polski wymaga natomiast zupełnie innych umiejętności – powiedział portalowi tvp.info poseł PiS Jan Dziedziczak.","– Obawiam się, że w kontakcie choćby ze wschodnimi partnerami Małgorzata Kidawa-Błońska tego zderzenia, niestety dla Polski, nie wytrzymałaby. To jest słaby polityk – dodał były wiceminister spraw zagranicznych.  – Ja już rozmawiałam bardzo krótko z Putinem. To była krótka, grzecznościowa wymiana zdań, tak więc dam sobie radę – pochwaliła się w Polsat News wicemarszałek Sejmu. Na pytanie, czy jest „twarda”, Kidawa-Błońska odparła: „Jestem bardzo twarda”. Politycy Koalicji Obywatelskiej, z którymi rozmawialiśmy nie wiedzą kiedy i w jakich okolicznościach Kidawa-Błońska rozmawiała z prezydentem Rosji. – Była marszałkiem Sejmu, drugą osobą w państwie, więc uczestniczyła w różnych spotkaniach. Mogła też uczestniczyć w spotkaniach, na których był Putin – stwierdził poseł KO Robert Kropiwnicki. Zdaniem senatora Jana Marii Jackowskiego z PiS wypowiedź o spotkaniu z Putinem ma wywołać wrażenie, że Kidawa-Błońska odnalazłaby się na światowych salonach, gdyby została prezydentem.  – Trudno będzie opinii publicznej przedstawić, że pani marszałek na tle obecnego prezydenta jest aktywnym uczestnikiem życia międzynarodowego i bierze udział w polityce zagranicznej. Tutaj prezydent Andrzej Duda ma bardzo poważny portfel dokonań – powiedział senator PiS. To, że polityka międzynarodowa może być „piętą achillesową” najbardziej prawdopodobnej kandydatki KO w wyborach prezydenckich, dostrzegają także politycy związani z Lewicą.  – To dobrze, że miała rozmowy z przedstawicielami różnych mocarstw. Polityka międzynarodowa to bardzo ciężki kawałek chleba. Nie znam dotychczasowych dokonań pani Kidawy-Błońskiej w zakresie polityki zagranicznej. Myślę jednak, że się dokształci i może da radę w tej kampanii przedstawić jakiś kompleksowy program polityki zagranicznej – stwierdził poseł Lewicy Krzysztof Śmiszek. Czy politycy KO dostrzegają konkretne sytuacje, w których Kidawa-Błońska pokazała się jako twarda polityk? – Nie chodzi o to, żeby twardość pokazywać przy trzecio-, czwartorzędnej sprawie. Kiedy trzeba, Małgorzata Kidawa-Błońska jest bardzo zdecydowana. W sposób zdecydowany ubiega się o rekomendację PO w prawyborach – odpowiedział poseł KO Zbigniew Konwiński. Czy istnieje jakiś konkretny przykład twardej postawy Kidawy-Błońskiej? – Jak była marszałkinią, to musiała walczyć o porządek obrad. Jeśli była wola ze strony z opozycji, żeby znalazł się jakiś punkt w porządku obrad, to pozwalała, a z drugiej strony pilnowała porządku, żeby nie rozszerzać w nieskończoność – mówił poseł KO Dariusz Joński. Parlamentarzyści KO sugerowali, że dotychczasowe doświadczenie Kidawy-Błońskiej czyni z niej twardego polityka. – Bycie rzecznikiem rządu to wbrew pozorom jest bardzo trudna funkcja, a ktoś pełniący funkcję marszałka Sejmu musi być wewnętrznie twardy. To nie znaczy oczywiście, że musi być człowiekiem awanturnym, kłótliwym – powiedziała posłanka KO Joanna Kluzik-Rostkowska.",,
Komorowski do Rzymu  z byłymi prezydentami,"Prezydent Bronisław Komorowski będzie reprezentował państwo
polskie na beatyfikacji Jana Pawła II wraz z marszałkami Sejmu i Senatu, w  obecności byłych prezydentów oraz osób blisko związanych z papieżem.","Marszałkowie Sejmu i Senatu: Grzegorz Schetyna oraz Bogdan Borusewicz nie udadzą się jednak do Rzymu wspólnie z prezydentem  – poinformowała szefowa Biura Prasowego Kancelarii Prezydenta Joanna Trzaska-Wieczorek.  W podróży do Watykanu prezydentowi Bronisławowi Komorowskiemu towarzyszyć będą – oprócz ministrów w kancelarii i innych współpracowników – byliprezydenci Lech Wałęsa oraz Aleksander Kwaśniewski.  W delegacji będą również osoby blisko związane z Janem Pawłem II, w tym m.in. Józef Mucha (dawny kierowca Karola Wojtyły) oraz poeta, pisarz i przyjaciel papieża Marek Skwarnicki.   Na początku marca generał Wojciech Jaruzelski poinformował, że nie pojedzie do Rzymu na uroczystości beatyfikacyjne Jana Pawła II. Tłumaczył, żejedną z przyczyn jego rezygnacji z wyjazdu jest stan zdrowia. Wcześniej prezydencki minister Sławomir Nowak informował, że prezydent udając się na beatyfikację, zaprosi na pokład samolotu byłych prezydentów, wybranych w wyborach powszechnych (czyli Wałęsę i Kwaśniewskiego, ale nie Jaruzelskiego)oraz byłych premierów.   Później minister mówił, że Bronisław Komorowski jeszcze raz zastanowi się nad składem prezydenckiej delegacji na majowe uroczystości beatyfikacyjne w Watykanie.  Pojawiły się wtedy krytyczne komentarze niektórych polityków lewicy w sprawie niezaproszenia gen. Jaruzelskiego. Przedstawiciele prawej strony sceny politycznej mówili zaś, że nie można zapraszać na beatyfikację Jaruzelskiego,sądzonego za stan wojenny z 1981 r. i masakrę robotników Wybrzeża w 1970 r.  Szef Kancelarii Prezydenta Jacek Michałowski mówił wtedy, że prezydent osobiście zdecyduje kogo zaprosi do wspólnej podróży do Watykanu.  Bronisław Komorowski uda się do Rzymu w przeddzień beatyfikacji, czyli w sobotę 30 kwietnia. Spotka się tam z prezydentem Włoch Giorgio Napolitano. 1 maja będzie uczestniczył w uroczystościach beatyfikacyjnych; następnego dniazostanie przyjęty na prywatnej audiencji przez Benedykta XVI.",,
Radni PiS kontra prezydent Słupska. Chcą obniżyć pensję Biedroniowi,"Słupscy radni Prawa i Sprawiedliwości chcą obniżyć pensję prezydentowi miasta Robertowi Biedroniowi. W opinii radnych ma to być forma kary dyscyplinującej prezydenta za jego ciągłe służbowe wyjazdy i nieobecności w pracy. Politycy postulują obniżenie mu wynagrodzenia zasadniczego z 6 tys. do 5,8 tys. zł brutto.","Prezydent Słupska Robert Biedroń w czasie swojej samorządowej kadencji już dwukrotnie okrążył kule ziemską. Służbowe podróże prezydenta zainteresowały radnych Prawa i Sprawiedliwości, którzy przygotowali już wniosek o obniżenie pensji prezydentowi. Decyzja ma zapaść na najbliższej sesji.Współpracownicy Roberta Biedronia ujawniają, że w przypadku obniżenia pensji, prezydent Słupska skieruje sprawę do sądu pracy. Jak informują „Wiadomości TVP”, Robert Biedroń od początku swej kadencji spędził aż 250 dni w delegacji, co przekłada się na dokładnie 70 wyjazdów.",,
Rosyjskie wojska obstawiły granicę z Ukrainą. Szykują się do inwazji?,"Około 40 tysięcy rosyjskich żołnierzy ma stacjonować przy granicy z Ukrainą – podało Dowództwo Europejskie Stanów Zjednoczonych (EUCOM), które nadzoruje amerykańskie wojska przebywające w Europie. Pentagon oświadczył, że zlokalizował osiem głównych skupisk rosyjskich oddziałów, które zdają się być przygotowane do inwazji.","Amerykański Departament Stanu uważa, że ćwiczenia przeprowadzane przez rosyjskie wojsko oraz oddziały sojuszników w obwodzie pskowskim i leningradzkim a także manewry na Morzu Czarnym mogą być próbą odwrócenia uwagi od koncentracji wojsk przy wschodniej granicy Ukrainy.Nad granicą zgromadzono między innymi duże ilości czołgów, pojazdów opancerzonych i samolotów. Oprócz konfrontacyjnej postawy Kremla, na możliwą agresję wskazuje właśnie obecność czołgów, które są bronią ofensywną.Rzecznik EUCOM kpt. Marynarki Wojennej Danny Fernandez powiedział cenionemu serwisowi internetowemu „Washington Free Beacon”, że wojsko dokładnie monitoruje sytuację w regionie i rosyjskie manewry.",,
Izba Reprezentantów przyjęła rezolucję w sprawie tweetów Trumpa,"Izba Reprezentantów potępiła rasistowskie ataki prezydenta Donalda Trumpa wobec kilku kobiet będących deputowanymi do Kongresu, jakie opublikował on w niedzielę na Twitterze. Za przyjęciem rezolucji głosowało, oprócz Demokratów, także czterech Republikanów.","Głównym motywem, jaki przyświecał we wtorek przyjęciu wniosku Demokratów o wyrażenie dezaprobaty wobec stylu, w jaki Trump zaatakował demokratyczne posłanki, było „zawstydzenie Trumpa i jego kolegów z Partii Republikańskiej, którzy stanęli za nim murem” – pisze Reuters.W tekście rezolucji zaznaczono, że na potępienie zasługują przede wszystkim „rasistowskie komentarze prezydenta Trumpa, które legitymizują i pogłębiają lęk oraz nienawiść wobec Amerykanów z wyboru oraz osób o innym kolorze skóry”.Atak na TwitterzeW niedzielę Trump napisał na Twitterze: „Jakie to interesujące, widzieć »progresywne« Demokratyczne kongresmenki pochodzące z krajów, których rządy są kompletną i totalną katastrofą – są najgorsze, najbardziej skorumpowane i niewydolne na całym świecie (o ile w ogóle mają funkcjonujące rządy), jak teraz głośno i złośliwie mówią ludziom w Stanach Zjednoczonych, największym i najpotężniejszym państwie na świecie, jak powinien działać ich rząd”. „Czemuż nie wrócą i nie pomogą naprawić tych całkowicie zepsutych, dotkniętych przestępczą zarazą miejsc, z których pochodzą, a potem przyjadą i pokażą nam, jak się to robi?” – dopytywał prezydent. W kolejnym tweecie zasugerował, że im prędzej kongresmenki wyjadą do swych krajów, tym będzie lepiej.W poniedziałek Trump kontynuował ataki na Alexandrię Ocasio-Cortez, młodą, bardzo popularną deputowaną z Nowego Jorku i grupę jej sojuszniczek w Kongresie nazywaną „oddziałem” (The Squad) oraz Ilhanę Omar, Ayannę Pressley i Rashidę Tlaib. Trump nazwał je „radykalną lewicą” i zażądał przeprosin za „straszne i odrażające” uwagi. Tylko Omar, która pochodzi z Somalii, nie urodziła się w USA. Zaatakowane przez Trumpa Demokratki krytykowały politykę migracyjną prezydenta, a zwłaszcza organizowane na jego zlecenie naloty służb migracyjnych, mające na celu zatrzymanie nielegalnych imigrantów i ich deportację.„Ogólne stwierdzenia” Szef kancelarii wiceprezydenta Mike'a Pence'a, Marc Short, bronił Trumpa, tłumacząc, że jego tweety były reakcją na „bardzo konkretne wypowiedzi” Omar i nie były to „ogólne stwierdzenia”.Republikanie generalnie starali się nie komentować i nie odnosić do ataków prezydenta; jego bliski sojusznik senator Lindsey Graham powiedział, że namawiał Trumpa, by unikał personalnych ataków. Jednak w wywiadzie dla prawicowego kanału Fox News nazwał kongresmenki „bandą komunistek”. – Są antysemitkami, są antyamerykańskie – dodał.Jak komentuje AFP, tweety Trumpa nie są przypadkowe, lecz mają na celu scementowanie poparcia wśród jego skrajnie prawicowych wyborców przed wyborami prezydenckimi w 2020 roku. Prezydent chwalił się zresztą w poniedziałek, że „wielu ludzi uwielbia” jego ataki na członkinie Kongresu.",,
Korwin-Mikke: po przeskoczeniu SLD realna jest tylko koalicja z PiS,"– Jeżeli przeskoczymy SLD, to realna jest tylko koalicja z PiS. Wielce czcigodny Jarosław Kaczyński walczy politycznie, ale na gospodarkę uwagi nie zwraca. Być może zgodziłby się na zasadnicze reformy gospodarcze w zamian za władzę polityczną – powiedział Janusz Korwin-Mikke, lider Nowej Prawicy.","Kongres Nowej Prawicy liczy na wybory parlamentarne jesienią. Korwin-Mikke uważa, że rząd techniczny proponowany przez PiS nie rozwiązuje problemu. Jego zdaniem rząd przejściowy z premierem kojarzonym z lewicą niczego nie załatwia.  – Nie mamy ochoty słuchać propozycji o rządzie przejściowym Hausnera, czy kogoś takiego, co pokazuje lewicowe skłonności w PiS. Jeżeli mamy się zgodzić na jakiś rząd, to tylko kogoś pokroju Bieńkowskiej, Balcerowicza, czy Gwiazdowskiego. Ktoś, do kogo młodzi ludzie mają jeszcze cień zaufania – powiedział Korwin-Mikke.  Zdaniem Janusza Korwin-Mikkego, Bartłomiej Sienkiewicz powinien zostać odwołany zaraz po ujawnieniu taśm „Wprost”.  CZYTAJ WIĘCEJ  PiS chce powołania rządu technicznego",,
"„Wszyscy ci, którzy łamią prawo, będą za to odpowiadali”","– To ludzie, którzy lekceważą sobie porządek prawny, jaki w Polsce obowiązuje – mówił w TVP Info szef MSWiA Mariusz Błaszczak, pytany o to, kto dopuszczał się wykroczeń w nocy z 16 na 17 grudnia ubiegłego roku pod Sejmem.  – Mogę przyporządkować ich do posłów PO i „n” z kropką. Stoją ponad prawem. Zachowywali się w ten sposób. Uważali, że są równiejsi, że zwykły Kowalski odpowiada w sytuacji, w której złamie prawo, a oni nie, bo należą do niezwykłej kasty, która stoi ponad prawem – podkreślił minister w programie „Gość Wiadomości”.","Mariusz Błaszczak, pytany o rozmowę z Beatą Szydło, podczas której podsumowywał pracę swojego resortu, powiedział, że poruszony został temat ubiegłorocznych wydarzeń, ale również planów na 2017 rok. – Najważniejsze były Światowe Dni Młodzieży. Ludzie z całego świata, którzy przyjechali na to spotkanie z papieżem Franciszkiem, wyjechali z poczuciem, że Polska jest krajem gościnnym i krajem bezpiecznym – powiedział minister.W planach na przyszły rok jego resort ma m.in. stworzenie biura do walki z cyberprzestępczością oraz wdrożenie organizacji służb mundurowych. – To także położenie większego nacisku na spowodowanie żeby było bezpieczniej na drogach. Skierowanie większej ilości policjantów drogówki na ulice i na drogi. Policjanci mają być widziani na drogach, doprowadzić do tego, by było bezpieczniej – mówił. „Wszyscy w Polsce są równi wobec prawa”Błaszczak odniósł się do krytyki jego pracy ze strony opozycji. Borys Budka (PO) stwierdził, że „upolitycznił on służby mundurowe, zmusza policję do ścigania obywateli i powinien się podać do dymisji”. – Zmuszam policję do ścigania przestępstwa? Tak to mam tp odczytywać. Ścigani są ci, którzy są podejrzani o popełnienie przestępstwa. Rzeczywiście w nocy z 16 na 17 grudnia ubiegłego roku doszło do popełnienia przestępstwa. Odpowiedzialni za to złamanie prawa powinni ponieść konsekwencje. Policja ustala rzeczywiście uczestników tych burd pod Sejmem, jest to zadanie policji, takie jak ustalenie tych, którzy dopuścili się innych przestępstw czy wykroczeń, a w rękach wymiaru sprawiedliwości jest wymierzenie sprawiedliwych kar za łamanie prawa – powiedział. Pytany o to, kto dopuszczał się wykroczeń w nocy z 16 na 17 grudnia, odpowiedział, że są to ludzie, którzy lekceważą sobie porządek prawny, jaki w Polsce obowiązuje. – Mogę przyporządkować ich do posłów PO i „n” z kropką. Stoją ponad prawem. Zachowywali się w ten sposób. Uważali, że są równiejsi, że zwykły Kowalski odpowiada w sytuacji, w której złamie prawo, a oni nie, bo należą do niezwykłej kasty, która stoi ponad prawem. To się skończyło 25 października 2015 r., gdy w wolnych wyborach wygrało PiS. Wszyscy w Polsce są równi wobec prawa, wszyscy ci, którzy łamią prawo, będą za to odpowiadali – mówił minister. „Chodzi o to, aby takie sytuacje nie powtarzały się, nie miały miejsca”W programie poruszony został temat zapowiedzi ministra MSWiA na temat nowelizacji ustawy o cudzoziemcach. Chodzi o doprecyzowanie przepisów dotyczących zjawiska nielegalnej migracji. – Nasze granice są bezpieczne – powiedział. Dodał, że kilka miesięcy temu była próba otworzenia nowego szlaku migracyjnego na granicy z Białorusią w Terespolu, kiedy muzułmańscy imigranci ekonomiczni próbowali przeforsować polską granicę.  – Niestety, to jest tak, że Rzecznik Praw Obywatelskich, jego służby, organizacje pozarządowe, ludzie, którzy lekceważą sobie bezpieczeństwo próbowali wywrzeć presję na polskiej straży granicznej żeby otworzyć granice. Póki jestem ministrem MSWiA, na to nie pozwolę. Nie pozwolę na powtórkę wydarzeń, które miały miejsce w Niemczech w 2015 roku. Nie pozwolę dlatego, że konsekwencje takich działań są tragiczne – mówił. „Spokojnie czekam na werdykt”Błaszczak odniósł się również do odesłanej przez prezydenta do TK ustawy o zgromadzeniach. Powiedział, że ci sami ludzie, którzy próbowali zablokować Marsz Niepodległości 11 listopada, chcieli zablokować uroczystości religijne 10 grudnia, a także wjazd na Wawel prezesa PiS Jarosława Kaczyńskiego. – Dziś też była taka próba nieudana. Ile zawiści, niechęci, agresji jest w tych ludziach. Ta ustawa dawała możliwość protestowania, skandowania swoich haseł, przedstawiania swoich opinii wprowadzała odległość 100 metrów między jedną i drugą grupą. Prezydent miał wątpliwości, skierował ustawę do TK, Trybunał orzeknie, czy ta ustawa jest zgodna z konstytucją, czy też nie – mówił. W jego przekonaniu jest zgodna i spokojnie czeka na werdykt w tej sprawie.",,
UE wzywa Rosję do oddania Ukrainie okrętów i uwolnienia ukraińskich marynarzy,Szefowa unijnej dyplomacji Federica Mogherini w imieniu Unii Europejskiej wezwała do bezwarunkowego i bezzwłocznego oddania Ukrainie okrętów i sprzętu oraz uwolnienia ukraińskich marynarzy.,"„Unia Europejska oczekuje, że Rosja zapewni (...) swobodny przepływ przez Cieśninę Kerczeńską do i z Morza Azowskiego, zgodnie z prawem międzynarodowym. (...) W tym kontekście wzywamy również zdecydowanie Rosję do bezwarunkowego i bezzwłocznego zwrotu okrętów i sprzętu oraz uwolnienia schwytanych marynarzy” – napisała Mogherini w oświadczeniu w imieniu UE.Wyraziła też „najwyższe zaniepokojenie” wzrostem napięcia na Morzu Azowskim i w Cieśninie Kerczeńskiej w ostatnich dniach, które doprowadziło do zajęcia okrętów ukraińskich i zatrzymania ich załóg, jak również ostrzelania sił ukraińskich, w wyniku czego rannych zostało kilku ukraińskich żołnierzy. Napisała, że UE jest zszokowana użyciem przez Rosję siły, która na tle rosnącej militaryzacji regionu jest nie do przyjęcia.Szefowa unijnej dyplomacji napisała, że bezprawna aneksja Półwyspu Krymskiego przez Rosję w 2014 r. pozostaje wyzwaniem dla bezpieczeństwa międzynarodowego i niesie poważne konsekwencje dla międzynarodowego porządku prawnego. Zaznaczyła, że UE potępia to naruszenie prawa międzynarodowego. „Budowa mostu kerczeńskiego stanowi kolejne naruszenie suwerenności i integralności terytorialnej Ukrainy” – wskazała. „Unia Europejska nie uznaje i nie uzna nielegalnej aneksji Półwyspu Krymskiego przez Rosję. Będzie nadal uważnie śledziła sytuację i jest zdeterminowana, by działać w odpowiedni sposób, w ścisłej współpracy z jej międzynarodowymi partnerami” – podsumowała.W deklaracji nie znalazły się odniesienia do nałożenia ewentualnych sankcji na Rosję. Państwa UE są podzielone w sprawie tego, jak zareagować na rosyjski atak na ukraińskie okręty u wejścia na Morze Azowskie. Z nieoficjalnych wypowiedzi dyplomatów wynika, że na szybkie sankcje nie ma co liczyć.Sprawa użycia przez Rosję siły w Cieśninie Kerczeńskiej była omawiana na spotkaniu Komitetu Politycznego i Bezpieczeństwa, w którym zasiadają przedstawiciele 28 państw członkowskich jeszcze we wtorek. Tego dnia oczekiwane było wspólne unijne oświadczenie w tej sprawie. Z informacji ze źródeł dyplomatycznych wynika, że na tle podejścia do tej sprawy ujawniły się stare podziały w UE dotyczące ogólnie stosunku do Rosji. Moskwa ma we Wspólnocie stałych obrońców, wśród których Włochy należą do najbardziej aktywnych.Z drugiej strony są m.in. państwa bałtyckie i Polska, które domagają się sankcji. Ostrzejszego języka w oświadczeniu – jak donosiła Agencja Reutera – chciała też Wielka Brytania.Ukraińskie jednostki, które zmierzały do portu w Mariupolu nad Morzem Azowskim, chciały przepłynąć pod mostem nad cieśniną, jednak nie dostały na to pozwolenia. Według władz w Kijowie atak Rosjan nastąpił na wodach neutralnych. Ukraina wskazuje, że łączy ją z Rosją umowa z 2003 r. dotycząca Morza Azowskiego, na podstawie której oba państwa uważają Morze Azowskie i Cieśninę Kerczeńską za swoje terytorium wewnętrzne. Oba kraje mają tam też swobodę żeglugi.W wyniku incydentu ranni zostali ukraińscy żołnierze. Dwa ukraińskie kutry i holownik zostały przejęte przez Rosjan. Szef Służby Bezpieczeństwa Ukrainy Wasyl Hrycak poinformował, że strona przeciwna użyła do ataku myśliwca Su-30, którego rakieta trafiła jedną z tych jednostek.",,
Rosja buduje płot między Krymem a Ukrainą,"Rosja rozpoczęła budowę dwumetrowego płotu, który ma oddzielić anektowany przez Moskwę Krym od Ukrainy. Budowa ma zostać ukończona latem 2018 roku.","Ponaddwumetrowe ogrodzenie ma biec wzdłuż 50-kilometrowej granicy między Krymem a obwodem chersońskim na południowym wschodzie Ukrainy – poinformowały rosyjskie agencje, powołując się na źródła w FSB. Koszt przedsięwzięcia szacowany jest na 2,8 miliona euro.Według rosyjskich agencji prasowych celem jest zapewnienie bezpieczeństwa mieszkańcom półwyspu oraz odwiedzających go turystów. Obecnie Krym i resztę ukraińskiego terytorium łączą trzy drogi.Jak przypomina agencja dpa, jesienią 2014 roku Ukraina zapowiedziała zabezpieczenie liczącej blisko 2000 km granicy lądowej z Rosją. Władze ukraińskie obawiają się ataku ze strony Rosji i w ten sposób chciały się przed nim uchronić. Do dziś takie zabezpieczenia powstały jednak na łącznie kilkudziesięciu kilometrach granicy.",,
Migranci nie poprawią sytuacji. Społeczeństwo za szybko się starzeje,"Społeczeństwo się starzeje, a migranci zarobkowi nie naprawią sytuacji w kraju – zwraca uwagę „Puls Biznesu”. Liczba migrantów znacznie się zwiększyła od wybuchu konfliktu na Ukrainie, ale problemem jest niż demograficzny.","W zeszłym roku pojawiło się ponad 1,2 mln ofert pracy dla sąsiadów zza wschodniej granicy. W tym roku wynik będzie prawdopodobnie wyższy – uważa dziennik.Eksperci twierdzą, że migracja nie zrekompensuje niżu demograficznego. Pozwoli jedynie zaspokoić braki wśród pracowników na krótki czas.W ocenie dziennika starzejące się społeczeństwo i spadająca dzietność będą coraz mocniej uderzać w finanse państwa, a ukraińscy pracownicy mogą ruszyć na podbój innych unijnych rynków pracy. Unia Europejska ma niebawem znieść wizy dla obywateli Ukrainy.",,
Każdy lot VIP znajdzie się w rejestrze dostępnym opinii publicznej,"Przyjmiemy zasadę, że każdy lot, bezpośrednio po tym jak się odbył, będzie odnotowywany w specjalnym rejestrze lotów – poinformował w poniedziałek Jacek Sasin. Wicepremier wyjaśnił, że będzie to rejestr dostępny dla opinii publicznej.","W ostatni piątek szef kancelarii premiera Michał Dworczyk przedstawił niektóre z założeń projektu ustawy ws. lotów służbowych najważniejszych osób w państwie. Propozycje zakładają m.in. wprowadzenie centralnego rejestru lotów typu HEAD, niedostępność przelotów dla rodzin i parlamentarzystów, którzy nie uczestniczą w oficjalnych delegacjach. Dworczyk zapowiedział, że do pracy nad nową ustawą o organizacji lotów najważniejszych osób w państwie KPRM zaprosi szefów innych kancelarii, w tym: prezydenta, Sejmu i Senatu, Urząd Lotnictwa Cywilnego i Ministerstwo Obrony Narodowej. Żeby ustawa była ponadpartyjna, zaproszenie do wspólnych prac dostaną szefowie wszystkich klubów parlamentarnych lub osoby przez nich delegowane. Prezes PiS poinformował wówczas, że zwrócił się do ministra obrony narodowej, szefa KPRM i poprosił prezydenta, by stworzyć przepisy regulujące loty służbowe. Pod koniec lipca Radio Zet podało, że marszałek Sejmu latał rządowymi samolotami wraz z rodziną. W poprzedni poniedziałek Kuchciński, przepraszając za loty z rodziną flotą rządową, poinformował, że zdarzyła się raz sytuacja, kiedy rządowym samolotem podróżowała tylko jego żona. Kuchciński przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na modernizację sił zbrojnych za lot żony. W środę Prokuratora Okręgowa w Warszawie poinformowała, że trwa postępowanie sprawdzające ws. ewentualnych nieprawidłowości w związku z lotami marszałka Marka Kuchcińskiego. W ostatni piątek Kuchciński złożył rezygnację, a Sejm na nowego marszałka wybrał byłą minister spraw wewnętrznych Elżbietę Witek.",,
Figura czy kompetencje? Belgijska minister zdrowia w ogniu krytyki,"Z nieprzyjemnymi uwagami spotkała się nowa szefowej belgijskiego resortu zdrowia.  Obiektywnie Maggie de Block nie brakuje ani kompetencji,  ani doświadczenia, ale jej wygląd budzi u niektórych komentatorów wątpliwości, czy wie, co to jest zdrowy tryb życia. Część belgijskich mediów porównała panią minister do postaci z obrazów Rubensa.","52-letnia Maggie de Block jest jedną z czterech kobiet w nowym rządzie Belgii. To nie pierwszy raz kiedy w nim zasiada, ale dopiero  gdy została ministrem zdrowia  zaczęto krytykować jej kompetencje.    Komentarze mediów i opinie polityków   Media komentują posturę nowej minister, a polityczni oponenci wprost powiedzieli,  że jest gruba i może być niewiarygodna na stanowisku ministra zdrowia.  Sama minister nie przejęła się złośliwymi komentarzami. Krytykom odpowiedziała, że nie liczy się opakowanie, ale to co w środku.  A w środku kryje się skuteczny polityk.  Maggie de Block przez 25 lat była lekarzem medycyny rodzinnej, duże uznanie zdobyła,  gdy jako sekretarz stanu ds. imigracji ograniczyła liczbę wniosków o azyl. W Belgii 25 proc. społeczeństwa to imigranci.",,
Nie żyje syn Leszka Millera. Prokuratura ustala okoliczności,"Nie żyje biznesmen Leszek Miller, syn byłego premiera – poinformowała na Instagramie Monika Miller, córka zmarłego. Jak podaje prokuratura, wstępne ustalenia wskazują na samobójstwo.","„Przepraszam was wszystkich... Nie jestem wstanie teraz prowadzić swojego instagrama. Obiecuję że wrócę kiedy sobie z tym wszystkim poradzę... You can finally rest in peace now Dad... (W końcu możesz spoczywać w spokoju, tato)” – napisała Monika Miller w serwisie społecznościowym.– Ciało zostało znalezione wczoraj w godzinach przedpołudniowych w jednym z pomieszczeń domu, który zajmował. Na miejscu wykonano oględziny z udziałem techników policyjnych oraz prokuratora. Wstępne ustalenia poczynione w toku czynności oględzin wskazują na śmierć samobójczą – poinformował portal tvp.info prokurator Łukasz Łapczyński z Prokuratury Okręgowej w Warszawie.Dodał, że Prokuratura Rejonowa w Piasecznie wszczęła śledztwo w kierunku doprowadzenia namową lub przez udzielenie pomocy do targnięcia się na własne życie.– Śledztwo jest na początkowym etapie. Z uwagi na powyższe, kierując się dobrem prowadzonego postępowania, prokuratura nie informuje o szczegółach poczynionych na tym etapie ustaleń oraz szczegółach dotyczących czynności oględzin zwłok i miejsca ich ujawnienia – zaznaczył prokurator.",,
"Kwaśniewski: Mam nadzieję, że do piątku Wałęsa poprze lewicę","– Współczuję Platformie, jeżeli to poparcie zostało cofnięte – powiedział na briefingu prasowym w Krakowie Aleksander Kwaśniewski. Skomentował w ten sposób deklarację Lecha Wałęsy o cofnięciu poparcia dla PO i chęci głosowania na lidera PSL. – Mam nadzieję, że do piątku zdąży poprzeć lewicę – dodał.","– Demokracja bez lewicy jest gorszą demokracją – powiedział Kwaśniewski. W jego ocenie Polska potrzebuje polityki dalekowzrocznej i silnego głosu w Unii Europejskiej. Podczas briefingu prasowego pod Wawelem były prezydent poparł „jedynkę” Lewicy w okręgu krakowskim w wyborach do Sejmu – socjologa, pracownika naukowego i dydaktycznego Macieja Gdulę. Kwaśniewski zadeklarował też poparcie dla kandydata Koalicji Obywatelskiej do Senatu Bogdana Klicha, który ubiega się o reelekcję. Jak podkreślił, lewica zawsze szukała porozumienia i dążyła do dialogu. – Bez tego nie byłoby Polski w UE i NATO – zaznaczył Kwaśniewski, dodając, że również konstytucja z 1997 r. i kompromis okrągłego stołu w 1989 r. zostały wypracowane ponad podziałami. Na listach KW SLD są kandydaci związani z SLD, Wiosną i Lewicą Razem. – Z punktu widzenia światopoglądowego uważam, że lewica ma czytelne poglądy: rozdział państwa od Kościoła, ustawa antyaborcyjna i prawa kobiet – wymieniał były prezydent. Pytany o ostatnie deklaracje Lecha Wałęsy – chęć cofnięcia poparcia dla PO i gotowość do poparcia PSL – Kwaśniewski powiedział: „Współczuję Platformie, jeżeli to poparcie zostało cofnięte, ale mam nadzieję, że do piątku Lech Wałęsa zdąży poprzeć lewicę. Ciągle czekamy”.",,
Sługa narodu czy oligarchy? Ukraińcy wybrali w ciemno [OPINIA],"Telewizyjne seriale potrafią podbić serca widzów. Zdecydowana większość Ukraińców dała się uwieść Hołoborodce – bohaterowi serii „Sługa Narodu” - nauczycielowi, który został prezydentem. Prawie jak w polskim „Ranczo”. Choć Zełenski, inaczej niż Żak, przeniósł telewizyjną rolę do „realu”. Został właśnie prezydentem. I obiecuje dużo. Tyle że polityka to nie film.","Jeśli wybory prezydenckie w kraju toczącym wojnę z potężnym sąsiadem, kraju, któremu odebrano niemałą część terytorium, wygrywa zdecydowanie facet, o którym wiadomo niewiele, który dostaje głosy nie za program, nie za to, jaki jest naprawdę, ale za swoją rolę telewizyjną – to jak to świadczy o rywalach? Jak bardzo rządząca od 2014 roku elita (powiedzmy od razu wprost – żadni nuworysze, ale starzy wyjadacze) musiała się skompromitować i jak bardzo zawieść nadzieje wszystkich tych, którzy wyszli na Majdan, a później przelewali krew w Donbasie i musieli przełknąć niesłychanie upokorzenie, jakim była utrata Krymu? To nie Wołodymyr Zełenski wygrał. To przegrał Petro Poroszenko. Przegrał obóz rządzący po 2014 roku, obóz który myślał, że po pewnych kosmetycznych zmianach i udawanych reformach przekona Ukraińców, że jest po nowemu, choć naprawdę jest tak jak było. Ukraina była i wciąż jest republiką. Ale nie parlamentarno-prezydencką, jak stoi oficjalnie w dokumentach. Jest republiką oligarchiczną. Oligarchowie, tzw. grupy przemysłowo-kapitałowe, parlament podzielony nie według formalnych frakcji, a według tego, na czyjej liście płac są deputowani. Frakcja Poroszenki, frakcja Achmetowa, Firtasza, Kołomojskiego. Z tym obiecał skończyć Zełenski. Może nie wprost z oligarchicznymi rządami. Ale jeśli chce wykorzenić korupcję (to było głównym motywem kampanii) – to sprowadza się do tego samego. Choć od początku było wiadomo, że Zełenskiemu blisko do jednego z oligarchów (Ihor Kołomojski), Ukraińcy uwierzyli. Ciekawe, czy znów się rozczarują. Tak jak po „rewolucji pomarańczowej”. Tak jak po Euromajdanie. Zapewne wielu z tych, co oddali głos na Zełenskiego, zdaje sobie nawet z tego sprawę. A jednak oddali głos na „komika”. Desperacki krzyk protestu przeciwko korupcji i beznadziei?Zapewne tak. Problem w tym, że jak i tym razem nie wyjdzie, cierpliwość się skończy, limit błędów wyczerpie. Przebije się – suflowany zza wschodniej granicy – głos mówiący: Po co wam te eksperymenty? Na co destabilizacja i kompromitacja? Wybijcie sobie, Ukraińcy z głowy nadzieje na prawdziwe zmiany. Na faktyczną demokrację. Na ograniczenie korupcji. Deoligarchizację życia publicznego. Nie należycie do Zachodu i nigdy tam nie będziecie pasować. Jesteście krew z krwi postsowieci. Więc lepiej zostańcie z nami… Trzeba powiedzieć wprost: jeśli prezydentura Zełenskiego zakończy się kompromitacją i kolejnym wielkim rozczarowaniem Ukraińców, jeśli okaże się, że nic się nie zmieniło prócz tego, że głównym beneficjentem systemu nie jest Poroszenko, a Kołomojski, to będzie to katastrofa dla Ukrainy. Cóż bowiem pozostanie, skoro nawet telewizyjny superman nie dał rady… Na temat Zełenskiego napisano mnóstwo analiz i komentarzy. Prześwietlono przeszłość, wzięto pod lupę współpracowników. Różne można z tego wyciągać wnioski i kreować prognozy. Jednak chyba w żadnym innym wypadku nie pasuje tak bardzo, jak tu, powiedzenie „po czynach go poznacie”. Zełenski wygrał w dużym stopniu dlatego, że jego rywal i poprzednik nie spełnił dwóch ważnych obietnic: zakończenia wojny w Donbasie i skutecznego ograniczenia korupcji. No więc, w przypadku polityki krajowej takim dobrym testem intencji, uczciwości i możliwości prezydenta-elekta będzie jego stosunek do Ihora Kołomojskiego, czyli oligarchy o bycie którego marionetką oskarżano Zełenskiego. W przypadku polityki zagranicznej klucz oczywiście to relacje z Rosją. Czy Zełenski da się wciągnąć w pułapkę i „zakończy wojnę” w Donbasie – co oznacza układ z Kremlem? (TV) show must go on   Kołomojski i Zełenski mogą do woli zaprzeczać, że nie łączy ich nic ponad biznes telewizyjny, ale fakty – i to ustalone nie przez ludzi Poroszenki, a niezależnych dziennikarzy spoza Ukrainy – są takie, że cała kampania aktora była ustawiona w porozumieniu z oligarchą. Więcej nawet, sam pomysł startu Zełenskiego w wyborach był autorstwa Kołomojskiego. Jak więc teraz, gdy plan się udało zrealizować, figurant miałby nie spełnić oczekiwań patrona? Teraz tak naprawdę zaczyna się to, co dla oligarchy najważniejsze. Jak prezydent-elekt sobie ułoży relacje z Kołomojskim, jeśli wyborcy na niego głosujący mają prawo oczekiwać tego, co obiecał: że oczyści on kraj z korupcji i starych elit. Kołomojski to wręcz symbol tego zła. Pochodzący z Dnipropietrowska miliarder jest głównym oponentem Petra Poroszenki i dąży do rewanżu. W niedawnym wywiadzie dla BBC oświadczył, że oczekuje, iż po wyborach prezydenckich i przegranej Poroszenki uzyska odszkodowanie – 2 mld dolarów - za znacjonalizowany przez władze Ukrainy w 2016 r. należący do niego największy komercyjny bank w tym kraju, Prywatbank. A przecież za rządów Poroszenki Kołomojski stracił nie tylko Prywatbank, ale też m.in. pakiet kontrolny w największym naftowym koncernie Ukrnafta. Nie wspominając o stanowisku gubernatora Dnipropietrowska (obecnie Dnipro). 18 kwietnia sąd administracyjny w Kijowie uznała, że nacjonalizacja Pryvatbanku była nielegalna. Kołomojski będzie też chciał zmienić prawo, które ograniczyło jego kontrolę nad Ukrnaftą w 2015 r. Sądowa batalia ws. Prywatbanku będzie się toczyła zapewne nadal – choć ostatni werdykt pokazuje, że klimat się zmienił i Kołomojski może liczyć na większą przychylność sądów. Kluczowy doradca Zełenskiego, Dmitrij Razumkow wspominał coś o ręcznym sterowaniu Narodowym Bankiem Ukrainy. Wpływ prezydent ma także na sądownictwo. Podobnie jak na inne instytucje kluczowe w walce z korupcją. Choćby Narodowe Biuro Antykorupcyjne Ukrainy (NABU) – już 3 kwietnia z jego szefem, w imieniu Zełenskiego, spotkał się główny prawnik jego sztabu, Andrij Bohdan. Tak się składa, że wcześniej bliski współpracownik… Kołomojskiego. Teraz wydaje się główny łącznik obu panów i towarzysz Zełenskiego w licznych podróżach do oligarchy. Wiadomo, że od 2017 roku Zełenski latał co najmniej 13 razy do Genewy i Tel Awiwu, czyli aktualnych miejsc pobytu Kołomojskiego. Czy Zełenski może jednak postawić się oligarsze i realizować swe obietnice, także te dotyczące walki z korupcją? Walki nie selektywnej (z podziałem na złych i dobrych oligarchów)? Mało prawdopodobne. Bez wsparcia Kołomojskiego ciężko będzie nuworyszowi politycznemu zbudować obóz choćby w parlamencie. Dlatego wiele o faktycznych relacjach na linii Zełenski-Kołomojski powie nam skład list wyborczych partii Sługa Narodu w głosowaniu do nowej Rady Najwyższej.  Tradycyjnie na Ukrainie listy są formowane nie według kryterium ideologicznego czy programowego, a według potrzeb poszczególnych oligarchów. Wielki biznes finansuje kampanie i wprowadza do parlamentu swoich ludzi, którzy pilnują interesów konkretnych oligarchów. Sprzyja temu ordynacja, w której połowa deputowanych wchodzi z list partyjnych, a druga połowa z okręgów jednomandatowych. Budowa zaplecza w parlamencie to normalna rzecz w przypadku wielkich ukraińskich biznesmenów. Podobnie jak wykorzystywanie wpływów w urzędach (choćby prezydenckim) do uzyskiwania korzystnych rozstrzygnięć odnośnie biznesowych interesów. W przypadku Kołomojskiego – aby ocenić postawę Zełenskiego – trzeba uważnie obserwować koleje spraw Prywatbanku, Ukrnafty oraz kampanię parlamentarną. Poroszenko zarzucał Zełenskiemu to, że jest marionetką Kołomojskiego i że zarazem de facto realizuje cele Moskwy. Oczywiście Kołomojski nie chce zwiększania wpływów rosyjskich na Ukrainie. Jak zdecydowana większość ukraińskich oligarchów i teraz, i w przeszłości. Trzeba by było się dzielić z rosyjskimi oligarchami, a i inaczej działa się w politycznych warunkach współczesnej Ukrainy, a inaczej by było z rosyjskim reżimem. Zagrożenie tkwi w czym innym. Kołomojski jest pragmatykiem stuprocentowym. Jeśli okaże się, że jego interesy i zysk wymagają jakichś ustępstw Ukrainy wobec Rosji, to zrobi wszystko by się tak stało. A jeśli okaże się, że Zełenski to faktycznie tylko jego marionetka, to znaczy że prezydent będzie ustępował Moskwie. Donbas on my mind   Zełenski będzie musiał, niczym Trump swego czasu (oczywiście przy zachowaniu wszelkich proporcji), udowadniać, że nie jest „agentem Moskwy”. A zaliczył na tym polu kilka wpadek. Gdy w trakcie stadionowej debaty Poroszenko zasugerował, że Zełenski to prorosyjski kandydat i kontaktował się z Putinem, aktor odrzekł, że nigdy nie rozmawiał z Putinem i że nie był w Rosji od początku wojny. Problem w tym, że się okazało, że był: w maju i czerwcu 2014 roku w Moskwie, cztery razy. Druga wpadka w czasie stadionowej debaty: Zełenski nazwał prorosyjskich rebeliantów w Donbasie „powstańcami”. Poroszenko szybko go wypunktował, podkreślając, że „termin powstańcy oznacza, że nie ma agresji Rosji, że Ukraińcy walczą sami ze sobą, że Doniecka Republika Ludowa posiada legalny status i że na Ukrainie toczy się wojna domowa”. Krótko mówiąc, zgodnie z narracją Kremla. Mniejsza o takie wpadki prezydenta-elekta. Mogły wynikać z niedoświadczenia politycznego, zwykłej ignorancji czy językowych braków (rosyjskojęzyczny Zełenski dopiero intensywnie poprawia znajomość ukraińskiego).  Zagrożenie wynika bardziej ze strony Moskwy. W ostatnim czasie widać było wyraźnie, że Rosjanie preferują zwycięstwo Zełenskiego. I chcą wykorzystać jego brak doświadczenia. Stąd podbijanie stawki tuż przed II turą wyborów na Ukrainie. Rząd Rosji wprowadził 18 kwietnia zakaz eksportu na Ukrainę rosyjskiej ropy naftowej i produktów naftowych. Ma być rozszerzony zakaz importu szeregu ukraińskich towarów, a Moskwa zaczęła też przygotowania do przyspieszonego rozdawania paszportów rosyjskich w Donbasie. Jednocześnie rzecznik Kremla sugeruje możliwość uwolnienia ukraińskich marynarzy porwanych do Moskwy po tzw. incydencie kerczeńskim w listopadzie ub.r. Mówiąc krótko: metoda kija i marchewki. Kreml mówi prezydentowi-elektowi: wojować z nami się nie opłaca, za to możemy wykonać gesty, które dobrze zostaną odebrane w zmęczonym wojną ukraińskim społeczeństwie. A przecież jest jeszcze kwestia negocjacji ws. tranzytu gazu. Poroszenko i szef Naftohazu Koboliew byli w tej kwestii bardzo stanowczy. I nie zamierzali ustępować Rosjanom, walcząc choćby z Gazpromem w międzynarodowych arbitrażach. Zmiana władzy w Kijowie z punktu widzenia Kremla stwarza możliwość nowego otwarcia w stosunkach z Ukrainą.   Nowy prezydent może przywrócić kontrolę nad wschodnią częścią kraju w ciągu paru miesięcy, dostać też tani gaz oraz duże inwestycje z Rosji – jeśli będzie umiał się dogadać z Moskwą. Tak tuż przed II turą wyborów Wiktor Medwedczuk przedstawił perspektywy rozwoju relacji rosyjsko-ukraińskich w wywiadzie dla Reutera.  „W Moskwie nie ma żadnych oczekiwań. Chcą popatrzeć, co będzie dalej, kto się pojawi w otoczeniu Zełenskiego, co będzie on robił i z kim” - mówi kum Putina, główny przedstawiciel rosyjskich interesów w ukraińskiej polityce. Zdaniem Medwedczuka, porozumienie ws. Donbasu można osiągnąć „w ciągu paru miesięcy”, a na jej realizację trzeba „od sześciu do ośmiu miesięcy”. Jego zdaniem rokowania powinny się toczyć między Kijowem, Moskwą, Donieckiem i Ługańskiem. Wyraźnie więc mamy do czynienia z manewrem rosyjskim, który ma na celu legalizację separatystów. Do tej pory władze Ukrainy traktowały ich jak terrorystów i przedstawicieli obcej okupacji. Moskwa liczy, że Zełenski, realizując postulat trwałego zakończenia wojny, zgodzi się rozmawiać. A warunek wstępny Kremla brzmi: Kijów uzna marionetkowych przywódców „republik ludowych” w Donbasie. Kreml będzie chciał dobić targu z Zełenskim, który niby byłby korzystny dla obu stron. Zełenski mógłby ogłosić, że zrobił to, czego nie udało się osiągnąć poprzednikowi: zakończyć wojnę i przywrócić zwierzchnictwo Kijowa nad Donbasem. Sęk w tym, że to odpowiadałoby jeszcze bardziej Moskwie. Stary już plan Władisława Surkowa, doradcy kremlowskiego, przewiduje, że obecna okupowana część Donbasu wraca do Ukrainy, ale z szeroką autonomią. Autonomia ta oznacza, że terenami tymi realnie rządzą ludzie Moskwy. W ten sposób Rosja zrzuca ciężar utrzymania (i odbudowy) Donbasu na Kijów, zachowując władzę w regionie, ale formalnie kończąc konflikt. Za tym idzie zdjęcie części zachodnich sankcji. A co więcej, Moskwa zyskuje narzędzie wpływu na politykę całej Ukrainy: poprzez deputowanych z Donbasu w parlamencie ukraińskim i poprzez prorosyjski elektorat w Donbasie.  Elektorat który może się okazać języczkiem u wagi w razie wymyślonego przez Zełenskiego referendum nad wejściem Ukrainy do NATO. Zełenski robi krok wstecz, jeśli mowa o dążeniu Ukrainy do NATO. Tak należy oceniać pomysł referendum w sytuacji, gdy 7 lutego, wysiłkiem Poroszenki, zamiar starania się o członkostwo w Sojuszu i UE Ukrainy wpisano do jej konstytucji.  Jak duża jest naiwność (niewiedza?) Zełenskiego w kwestiach relacji z Rosją i ogólnie międzynarodowych świadczy pomysł dotyczący negocjacji ws. Donbasu. Zełenski mówi o rozszerzeniu formatu normandzkiego o Wielką Brytanię i USA – co jest nierealne bez zgody Rosji. A ta takiej nie wyrazi. Zresztą i Niemcy oraz Francja nie są tego zwolennikami, a USA wolą bezpośrednie negocjacje z Rosją w formacie Volker-Surkow. Jeśli wypowiedzi Zełenskiego na temat konfliktu z Rosją i problemu Donbasu potraktować zupełnie serio, to by znaczyło, że prezydent-elekt albo populistycznie gra nastrojami części wyborców, albo kompletnie nie rozumie rosyjskiej polityki i celów, jakie Kreml sobie postawił względem Ukrainy. W starciu z tak groźnym dyplomatycznym przeciwnikiem, jak Rosja, nie wygląda to zbyt optymistycznie dla ukraińskich interesów. Choć nie da się wykluczyć i innego scenariusza. Być może Rosjanie mocno się przeliczą i Zełenski okaże się twardym orzechem do zgryzienia. Obserwując reakcje Twittera – także polskiego – na wynik wyborów na Ukrainie aż trudno uniknąć skojarzeń z listopadem 2016 roku i wyborami w USA. Wtedy też pełno było słów o strzelających korkach od szampana na Kremlu.",,
Prokuratura: czekamy na monitoringi Pałacu Prezydenckiego,"Gdańska prokuratura okręgowa nie otrzymała jeszcze monitoringów okolic Pałacu Prezydenckiego. Nagrania mają pokazać, czy Stefan W., który zabił prezydenta Gdańska Pawła Adamowicza, wcześniej próbował dostać się do Pałacu.","O szczegółach związanych z aktualnym stanem śledztwa dotyczącego zabójstwa Pawła Adamowicza poinformowała Grażyna Wawryniuk, rzeczniczka prasowa Prokuratury Okręgowej w Gdańsku, która to jednostka prowadzi postępowanie w tej sprawie. Wawryniuk podała, że prokuratura nadal weryfikuje m.in. treść wyjaśnień, jakie Stefan W. złożył w czasie przesłuchania (miało ono miejsce 14 stycznia). Rzeczniczka wyjaśniła, że weryfikacja obejmuje m.in. „ustalenia dotyczące tego, że Stefan W. był Warszawie i między innymi był pod Pałacem Prezydenckim”. – Wynika z naszych ustaleń, że rozważał wejście na teren pałacu. Natomiast czy rzeczywiście taka sytuacja miała miejsce, musimy poczekać na monitoringi, o które poprosiliśmy – monitoringi sprzed Pałacu Prezydenckiego – poinformowała Wawryniuk. Jak wyjaśniła, chodzi tu o nagrania od Kancelarii Prezydenta, Służby Ochrony Państwa jak i warszawskiego magistratu. – Jeszcze tych monitoringów nie otrzymaliśmy, czekamy. Zobaczymy, jak zachowywał się Stefan W. przed Pałacem Prezydenckim, czy monitoringi potwierdzą to, o czym w tej chwili mówimy – powiedziała. Dodała, że w śledztwie trwają bardzo intensywne czynności. Wyjaśniła, że prokuratura sprawdza m.in. kwestię działań, jakie podjęła policja i Służba Więzienna po tym, jak w końcu zeszłego roku matka Stefana W. zawiadomiła policję, że jest zaniepokojona stanem psychicznym syna przebywającego wówczas w gdańskim zakładzie karnym (odsiadywał tam wyrok 5,5 roku więzienia za napady na banki, zakład opuścił 8 grudnia). Policja informowała, że po uzyskaniu informacji „zwróciła się z prośbą o podjęcie przez zakład karny możliwych dostępnych działań”. Wawryniuk dodała, że prokuratorzy będą też sprawdzać, co z przekazaną informacją zrobiła Służba Więzienna. – Po zabezpieczeniu dokumentów z tym związanych i ich analizie, będziemy podejmować dalsze działania – podkreśliła. W piątek minister sprawiedliwości, prokurator generalny Zbigniew Ziobro w telewizyjnym wywiadzie poinformował, że z ustaleń śledztwa wynika, iż Stefan W. był w Warszawie po tym, jak opuścił więzienia. – Mamy m.in. jego bilet lotniczy – mówił minister. – Miał on planować spektakularne przestępstwo, napad w Warszawie. Inne ustalenia wskazują, że to przestępstwo, które planował, miało być głośne, spowodować, że będzie o nim bardzo głośno i rzeczywiście ustalenia też pozwalały nam stwierdzić już dzisiaj ponad wszelką wątpliwość, że był w Warszawie, mamy m.in. bilet lotniczy, który potwierdza jego przybycie do Warszawy – powiedział Ziobro.– Natomiast sam w swojej relacji wskazywał, że będąc w Warszawie udał się m.in. pod Pałac Prezydencki i że rozważał wkroczenie na teren Pałacu Prezydenckiego czy miał taki zamysł. Obowiązkiem prokuratury jest weryfikować każde słowo podejrzanego, jak i wszystkie inne dowody, które zostały zebrane w śledztwie i dlatego badamy każdą możliwą wersję wydarzeń, ale nie oznacza to, że prezydent był w jakikolwiek sposób zagrożony – dodał.13 stycznia podczas finału WOŚP w Gdańsku, na scenę, na której odbywała się impreza, wtargnął 27-letni Stefan W. i kilkakrotnie ugodził nożem prezydenta Adamowicza. Zamachowca zatrzymano na scenie. Jeszcze w nocy samorządowiec przeszedł pięciogodzinną operację. W poniedziałek zmarł.",,
Nowoczesna i PO odrzucają propozycję prezydenta,.N jest przeciw zmianom Konstytucji w zakresie wymiaru sprawiedliwości – zadeklarował przewodniczący Nowoczesnej Ryszard Petru. Propozycję Andrzeja Dudy odrzuca również Platforma Obywatelska. – Nie weźmiemy udziału w spotkaniu z prezydentem – oświadczył w Sejmie rzecznik PO Jan Grabiec.,"Katarzyna Lubnauer, przewodnicząca klubu poselskiego Nowoczesna, chwilę po zakończeniu konferencji prasowej wypowiedziała się krytycznie o propozycji prezydenta Andrzeja Dudy, by zmieniać konstytucję.Celem zmiany miałoby być umożliwienie prezydentowi podjęcie decyzji ws. kandydatów do KRS w sytuacji, gdy nie znajdzie się w Sejmie większość 3/5 głosów. PO i Nowoczesna mówią jednym głosemW podobnym tonie wypowiedział się szef Nowoczesnej: „.N jest przeciw zmianom Konstytucji w zakresie wymiaru sprawiedliwości. Reformy sadownictwa można przeprowadzić w ramach obecnej Konstytucji”.     Chwilę po godzinie 13 propozycję prezydenta odrzuciła również Platforma Obywatelska. Partia Grzegorza Schetyny ustami Jana Grabca zakomunikowała, że nie weźmie udziału w konsultacjach z prezydentem.",,
Merkel i Macron na konferencji: Nie będziemy się sprzeciwiać przesunięciu terminu brexitu,Niemcy i Francja nie będą się sprzeciwiać nieznacznemu przesunięciu brexitu – oświadczyła kanclerz Niemiec Angela Merkel na wspólnej konferencji prasowej z prezydentem Francji Emmanuelem Macronem w Paryżu.,"– Jeśli Wielka Brytania potrzebuje trochę więcej czasu, to nie będziemy się sprzeciwiać – stwierdziła szefowa niemieckiego rządu. Zastrzegła jednocześnie, że Berlin i Paryż uznają ważność wynegocjowanej umowy w sprawie wystąpienia Zjednoczonego Królestwa z UE.Merkel poinformowała, że rozmawiał na ten temat z brytyjską premier Theresą May w kuluarach szczytu UE-Liga Państw Arabskich na początku tygodnia w egipskim Szarm el-Szejk. Zaznaczyła, że wszyscy dążą do uporządkowanego brexitu. – Ubolewamy nad tym krokiem, ale taka jest rzeczywistość. Musimy teraz znaleźć dobre rozwiązanie – powiedziała. Macron dodał, że: „nadszedł czas, żeby Brytyjczycy podjęli decyzję. Jesteśmy zgodni, że umowa nie może być jeszcze raz negocjowana, nawet jeśli potrzebują więcej czasu”. Zgodnie z obowiązującym harmonogramem Wielka Brytania powinna opuścić Wspólnotę o północy z 29 na 30 marca. Premier May zapowiedziała jednak we wtorek, że w razie porażki jej projektu umowy wyjścia z UE w zaplanowanym na 13 marca głosowaniu w Izbie Gmin posłowie otrzymają prawo wyboru pomiędzy brexitem bez umowy lub opóźnieniem opuszczenia Wspólnoty.",,
"Ukraina: Rosjanie przerzucili ciężki sprzęt do Donbasu, gdy w Mińsku toczyły się negocjacje pokojowe","– Około 50 czołgów, 40 wyrzutni rakietowych Grad, Huragan i Smiercz oraz tyle samo transporterów opancerzonych przekroczyło granicę w punkcie kontrolnym Izwaryne, w kontrolowanym przez prorosyjskich separatystów obwodzie ługańskim – oświadczył rzecznik ukraińskiej Rady Bezpieczeństwa Narodowego i Obrony Andrij Łysenko. W tym samym czasie w Mińsku trwało spotkanie przywódców Ukrainy, Rosji, Niemiec i Francji.","– Wróg nadal umacnia swe pozycje w najbardziej niebezpiecznych rejonach:zwłaszcza na północnym wschodzie obwodu ługańskiego i obok  Debalcewe –podkreślił Łucenko. Debalcewe, gdzie w ostatnich tygodniach dochodzi do ciężkich walk, to strategiczny węzeł komunikacyjny, w połowie drogi między stolicami separatystów – Donieckiem i Ługańskiem.Łucenko dodał, że czołgi i inny ciężki sprzęt przekroczyły granicę „wbrewoświadczeniom przedstawicieli rosyjskich władz o nieobecności rosyjskiegosprzętu wojskowego i sił na terytorium Ukrainy”. Negocjacje w MińskuW czwartek rano, po nocnych obradach, zakończyło się spotkanie tzw. czwórkinormandzkiej – czyli przywódców Ukrainy, Rosji, Niemiec i Francji – w Mińsku, gdzie uzgodniono porozumienie w sprawie uregulowania sytuacji na wschodniej Ukrainie. Jak poinformował prezydent Rosji Władimir Putin, rozejm między siłamiukraińskimi a prorosyjskimi separatystami ma obowiązywać od północy z soboty na niedzielę. Uzgodniono też wycofanie ciężkiej artylerii. Ponadto Ukraina powinna przeprowadzić reformę konstytucyjną, by szanować prawa ludności na wschodzie Ukrainy – oświadczył prezydent Rosji. O ustaleniach trwających przez niemal 16 godzin rozmów mówił też prezydent Ukrainy. Petro Poroszenko poinformował, że do końca roku Kijów ma odzyskać kontrolę nad granicą z Rosją w Donbasie i że jest zgoda na wycofanie „obcych sił wojskowych” z terytorium Ukrainy.",,
Sondaż dla „Wiadomości” TVP1: Komorowski deklasuje innych kandydatów w walce o fotel prezydencki,"Bronisław Komorowski miałby szansę na wygranie wyścigu o fotel prezydencki już w pierwszej turze przyszłych wyborów prezydenckich. Tak wynika z badania, które przeprowadził ośrodek TNS Polska na zlecenie „Wiadomości” TVP1. Komorowski uzyskał poparcie 56 proc. badanych respondentów. Drugi w kolejności jest Andrzej Duda, kandydat PiS, na którego chciałoby głosować 17 proc. badanych.","Według sondażu na kolejnych miejscach znaleźli się: Janusz Korwin-Mikke, który uzyskał 5 proc. poparcia, Ryszard Kalisz z 4-procentowym poparciem i Janusz Palikot, który może liczyć na 2 proc. głosów. Natomiast 13 proc. badanych nie wiedziało jeszcze na kogo odda głos. 3 proc. respondentów wyraziło wolę głosowania na „innego kandydata”. Zdecydowana większość chce głosować w wyborach prezydenckich Udział w przyszłorocznych wyborach prezydenckich „zdecydowanie” zadeklarowało 57 proc. badanych. 28 proc. respondentów „raczej” weźmie udział w wyborach. 11 proc. badanych przez TNS Polska nie zamierza głosować w wyborach, z czego 6 proc. „zdecydowanie nie” zagłosuje, a 5 proc. „raczej nie” pójdzie do urn. 4 proc. osób „nie wie” czy będzie głosowało w wyborach prezydenckich.Sondaż został przeprowadzony przez ośrodek TNS Polska w dniach 10-11 grudnia 2014. W badaniu uczestniczyło tysiąc dorosłych Polaków. Metodą badania był wywiad telefonicznych.                                                    Badanie przeprowadził w dniach 10-11 grudnia 2014 ośrodek TNS Polska na zlecenie „Wiadomości” TVP1",,
Dulkiewicz za startem Tuska w wyborach: To polski patriota!,"Po ogłoszeniu przez Donalda Tuska daty premiery jego książki pojawiają się coraz głośniejsze komentarze, że będzie to inauguracja jego kampanii prezydenckiej. Pomysłem startu szefa Rady Europejskiej w przyszłorocznych wyborach zachwycona jest prezydent Gdańska Aleksandra Dulkiewicz, która na Twitterze wtóruje opozycyjnemu publicyście Tomaszowi Lisowi. Jej zdaniem Tusk to „polityk o europejskim formacie” i „polski patriota”.","Nie jest jasne, kto spośród polityków opozycji zmierzy się z kandydatem Prawa i Sprawiedliwości – ubiegającym się o reelekcję prezydentem Andrzejem Dudą. Na „giełdzie” nazwisk jest kilka: Małgorzata Kidawa-Błońska, Rafał Trzaskowski, Władysław Kosiniak-Kamysz oraz oczywiście Donald Tusk, któremu w grudniu kończy się kadencja na stanowisku szefa Rady Europejskiej. Przedstawiciele opozycji chcą więc, by po stronie „anty–PiS-u” odbyły się prawybory mające wyłonić jednego kandydata. Niektórzy – jak Tomasz Lis – wskazują, że kandydatem „powinien być Donald Tusk”. „Też tak sądzę!” – komentuje w mediach społecznościowych Aleksandra Dulkiewicz. Prezydent Gdańska podkreśla, że Tusk to „polityk o europejskim formacie” i „polski patriota”. „Takiego prezydenta nam trzeba, który potrafi wzbudzić w nas Polkach i Polakach dobre emocje!” – pisze na Twitterze.",,
Paryż: brakuje funduszy na utrzymanie kościołów,"Po tragicznym pożarze katedry Notre Dame w Paryżu głos zabierają kolejni duchowni i opiekunowie paryskich kościołów, którzy alarmują o niedostatecznej pomocy ze strony władz miasta i braku dostatecznej opieki nad zabytkowymi świątyniami.","Choć wspólny komunikat paryskiego merostwa i archidiecezji, wydany 18 kwietnia, podkreślał duże znaczenie świątyń katolickich w przestrzeni miejskiej, w tym samym czasie pojawiały się głosy upominające się o środki i zaangażowanie niezbędne do utrzymania i remontów świątyń. Zaledwie kilka dni wcześniej proboszcz parafii świętych Ludwika i Pawła w paryskiej dzielnicy Marais ks. Pierre Vivarès przypominał w mediach, że miasto przeznacza na kościoły zbyt mało środków.– Jesteśmy bardzo spóźnieni. Rozdział Kościoła od państwa miał miejsce w 1905 r. (...) A dopiero na początku lat 70. zaczęto mówić o tym, że być może należałoby zacząć coś robić. Jednak nie odblokowano odpowiednich środków (...) Anne Hidalgo przegłosowała 70 mln euro rocznie na wsparcie kościołów, to jest 10 mln rocznie, czyli nic – mówił kapłan na antenie Francetvinfo.fr. Krytycznie o decyzjach władz miasta wypowiada się także historyk sztuki Jérôme Delaplanche, który w wypowiedzi dla portalu 20minutes.fr mówił, że „kościoły Paryża nie są konserwowane, zawalają się”. Jak wyjaśnia francuski dziennik „Le Figaro”, na mocy rozdziału Kościoła od państwa we Francji, we władaniu władz Paryża pozostaje 96 miejsc kultu, w tym 85 kościołów katolickich, spośród których 43 są sklasyfikowane jako zabytki i na utrzymanie których mogą być przydzielone subwencje państwowe. Oprócz środków z funduszy miejskich, na renowację paryskich kościołów przeznaczono także 11 mln euro z budżetu państwa i co najmniej drugie tyle z tytułu mecenatów. Jak podkreślają specjaliści i opiekunowie świątyń, te kwoty, to stanowczo za mało. Według francuskiego Obserwatorium Dziedzictwa Religijnego, potrzeba pilnie co najmniej 500 mln euro, by ratować niszczejące zabytki, tym bardziej, że wiele z nich budowano bądź restaurowano w XIX w. przy użyciu złej jakości materiałów, które wymagają natychmiastowej wymiany.Jak mówi w rozmowie z „Le Figaro” Claire Danielli z tegoż Obserwatorium, prace remontowe w paryskich kościołach często ograniczają się jedynie do zewnętrznej części budowli i przypominają „naklejanie plastra” na najcenniejsze zabytki architektury. – Te kościoły są pierwszymi muzeami Paryża, do których wejście jest darmowe. Zadowalamy się zewnętrzną renowacją, w celach wizualnych, dla turystów. Tymczasem cześć problemów wiąże się z wilgocią albo zadaszeniem – wylicza. Alarmuje też, że w stolicy Francji brakuje również kompetentnych ekspertów do kierowania pracami remontowymi w poszczególnych kościołach. W związku z brakami finansowymi, coraz częściej poszukuje się prywatnych sponsorów i alternatywnych sposobów finansowania niezbędnych remontów. Przykładem jest inicjatywa przeprowadzona w paryskim kościele Saint-Germain-des-Prés: aby odnowić zabytkowy sufit, pokryty malunkami przedstawiającymi rozgwieżdżone sklepienie, parafia zaproponowała turystom, że każdy z nich może wykupić sobie jedną z gwiazd, składając darowiznę na jej odrestaurowanie.",,
"Weekendowe premiery filmowe – dużo miłości, ścigany agent i epoka lodowcowa","W kinach nadal wakacje, czyli czas kontynuacji przebojów znanych i lubianych. Fani mogą więc powrócić do agenta z amnezją  Jasona Bourne'a i zwierzaków z epoki lodowcowej. Koniecznie trzeba zwrócić uwagę na bardzo ciekawy polski film „Zjednoczone stany miłości”. A fani romantycznych, zagadkowych historii mogą się wybrać na kanadyjski film z Monicą Bellucci.","„Zjednoczone stany miłości”  Świetne role, bardzo dobre zdjęcia i scenografia, zapadające w pamięć historie oraz przejmujący smutek. Za scenariusz tego filmu reżyser Tomasz Wasilewski dostał Srebrnego Niedźwiedzia na tegorocznym Berlinale. Akcja dzieje się w Polsce w przełomowym dla Europy Wschodniej 1999 roku.Cztery historie, wspólny mianownik Film opowiada o czterech kobietach w różnym wieku. Łączy je, tak jak sugeruje to tytuł, głód miłości. Szukają czegoś nowego w życiu, ale potem okazuje się, że uczucia, które znajdują, trzeba stłumić.   Każdą z bohaterek poznajemy podczas sceny imieninowego przyjęcia – klasyka rodzinnej posiadówki przy stole, skostniała i co tu dużo mówić, trochę zakłamana. Tomasz Wasilewski głęboko, często boleśnie, wchodzi w intymność swoich bohaterek.    Marzena (Marta Nieradkiewicz) jest instruktorką areobiku. Jej mąż pojechał na saksy do Niemiec.  Marzeną jest zafascynowana jej sąsiadka, zwolniona właśnie ze szkoły nauczycielka rosyjskiego (Dorota Kolak).  Agata (Julia Kijowska) prowadzi wypożyczalnię kaset wideo. Ma męża, ale małżeństwo jej nie zadowala. Podkochuje się w młodym mężczyźnie, który nie może odwzajemnić jej uczucia. Iza (Magdalena Cielecka), dyrektorka  szkoły,  w której pracowała Marzena, jest uwikłana w romans z żonatym mężczyzną (Andrzej Chyra), ojcem jednej z jej uczennic.    Zagubione kobiety próbują rekompensować sobie niespełnione uczucia w inny sposób, oszukują same siebie i udają przed otoczeniem, że wszystko jest zgodnie z przyjętymi regułami.  Film jest stylowy i symboliczny. Chropowate zdjęcia i szerokie kadry są dziełem rumuńskiego operatora Olega Mutu, który pracował także przy głośnych „Czterech miesiącach,  trzech tygodniach, dwóch dniach”.  To trzeci film Tomasza Wasilewskiego – po „W sypialni” i „Płynących wieżowcach”. „Zjednoczone stany miłości”, reż. Tomasz Wiśniewski, występują: Magdalena Cielecka, Julia Kijowska, Marta Nieradkiewicz, Dorota Kolak, Andrzej Chyra, Tomasz Tyndyk. „Jason Bourne”  Peter Greengrass wraca do serii o agencie Jasonie Bournie, którego już po raz trzeci gra Matt Damon. Poprzednie filmy to „Krucjata Bourne'a” (2004) oraz „Ultimatum Bourne'a” (2007). Scenariusze wszystkich części inspirowane są serią powieściową Roberta Lundluma.  Dla przypomnienia, Jason Bourne, amerykański tajny agent, który był świetnie wytrenowanym zabójcą zdrajców, uległ amnezji. Potem z trudem odzyskiwał pamięć i tożsamość oraz uciekał przed ludźmi, którzy postanowili go zabić. Teraz musi stawić czoła swojej przerażającej przeszłości – dosłownie i w przenośni.     Dostajemy thriller, zrealizowany w dobrym tempie, z dużą ilością pościgów, karamboli samochodowych, zagadką i… brakiem spójnego scenariusza.  Ale nie opowieść jest tu ważna, a  akcja.  Mamy tu liczne afery polityczne inspirowane prawdziwymi wydarzeniami, m.in. aferą WikiLeaks i sprawą Snowdena.    Jason Bourne  w wykonaniu Matta Damona jest skupiony, spokojny i niezwykle skuteczny w walce. Na ekranie widzimy go głównie w trakcie efektownej rozwałki. Vincent Cassel gra tego złego, czyli zabójcę na zlecenie i jest klasycznie wypalony. A piękna Szwedka Alicia Vikander („Dziewczyna z portretu”), gra dwuznaczną agentkę CIA.      „Jason Bourne”, reż. Peter Greengrass, występują: Matt Damon, Tommy Lee Jones, Alicia Vikander, Vincent Cassel. „Noc w Ville-Marie” Symboliczny dramat, w którym życie przeplata się z planem filmowym.  Smutna i piękna Monica Bellucci gra Sophie Bernard, gwiazdę filmową, która przyjeżdża do Montrealu, by zagrać w kolejnym filmie swojego dawnego partnera i zobaczyć się z dorosłym, dawno niewidzianym synem.  Scenariusz opowiada jej historię.    Wątki kilkorga bohaterów  przecinają się w montrealskim szpitalu Ville-Marie, a przypadek okazuje się mieć wielką moc. Fabuła przypomina mocno rozcieńczony film Alejandro Inarritu z czasów „Babel” i „21 gramów”.  Jest tu też coś z „Wszystko o mojej matce” Almodovara.   Całość się jednak broni. Przez Monicę Bellucci, przez igranie z konwencją. Film jest jednocześnie teatralny, zwodniczy i prawdziwy.  Przepych świata filmu, elegancja postaci granej przez Bellucci kontrastują z szarością szpitalnej codzienności.                  „Noc w Ville-Marie” (Ville-Marie), reżyseria Guy Édoin, występują: Monica Bellucci, Pascale Bussières, Aliocha Schneider, Patrick Hivon, Louis Champagne, Frédéric Gilles. W kinach także m.in. animowana „Epoka lodowcowa 5. Mocne uderzenie”, kolejna odsłona lubianego, kinowego serialu o perypetiach mamuta Mańka,  leniwca Sida i tygrysa o imieniu Diego, który tym razem grozi kosmiczny kataklizm.",,
Smutne pożegnanie człowieka-mema,"O Ryszardzie Petru przed 2015 r. wiedziałem chyba tylko tyle, że autorzy wędrującej od tygodnika do tygodnika popularnej satyrycznej rubryki „Z życia koalicji/opozycji” określali go zawsze mianem „Rumuna Balcerowicza”. Petru z Balcerowiczem współpracował od lat, a jego nazwisko faktycznie ma rumuńskie brzmienie.","Jednak rok, który odebrał władzę Platformie Obywatelskiej, Bronisławowi Komorowskiemu zaś prezydenturę, przyniósł też Ryszarda Petru jako nową twarz polskiej polityki, nadzieję rozczarowanych rządami PO liberałów i sierot po Unii Wolności. Petru, związany z wieloma instytucjami finansowymi, a przy tym posługujący się manierą wyluzowanego, bardzo swojskiego trenera motywacyjnego, trafił w potrzeby sporej grupy wyborców, choć gdy zaczynał drogę do sejmu z kolegami z Nowoczesnej, mało kto chyba w to wierzył. Tymczasem sejm nagle zaroił się od nowych (lub tylko udających nowe, a tak naprawdę zakotwiczonych jak ich lider w Unii Wolności) twarzy. Znakiem charakterystycznym debiutującej partii stały się idące od pomyłki do pomyłki posłanki, wraz z kolegami znane głównie ze składania wniosków o przerwę. Polska polityka zna od początku swego obecnego wcielenia instytucję tratwy ratunkowej, a także nowej, teoretycznie lepszej partii, powoływanej w miejsce zużywającej się poprzedniczki i odcinającej się od jej błędów i wypaczeń. Często trudno dane ugrupowanie jednoznacznie przypisać do któregoś z tych nurtów, czasem partia może być dla jednych tylko schronem, dla innych – nadzieją na nową jakość. Tak było zapewne z Platformą dla wielu działaczy Unii Wolności, lecz przecież również z Prawem i Sprawiedliwością dla prawicowych środowisk AWS. Początkowo miało być zupełnie inaczej. Sondaże, dziś przypominane jako zabawne kuriozum, lecz przez wielu przecież brane zupełnie na poważnie, w czasie wybuchu sporu o TK czyniły z Nowoczesnej siłę numer jeden, cieszącą się największym poparciem wśród Polaków. Trudno oczywiście założyć, że badania te pokazywały obraz bliski rzeczywistości, jest jednak faktem, że aż do czasów sławetnego „ciamajdanu” Nowoczesna mogła konkurować przynajmniej z Platformą. Petru wydawał się być dla swoich wyborców teflonowy niczym Donald Tusk. Nie zaszkodziła mu żadna w dziesiątek kompromitujących wpadek w rodzaju „święta sześciu króli”, „Rubikonia” czy „premiera Kameruna”. Wszystko zmieniło się, gdy polityk zostawił kolegów, by okupowali sejm, a sam udał się w romantyczną podróż z klubową koleżanką. Zarówno dla Ryszarda Petru, jak Nowoczesnej zaczęła się równia pochyła. Początkowo wydawało się, że lider może się uratować, sprytnie prowadząc negocjacje w sprawie współpracy z Platformą. Jednak zagranie, którego treścią było wycofanie w warszawskich wyborów Pawła Rabieja i uczynienie z niego kandydata na wiceprezydenta u boku Rafała Trzaskowskiego, okazało się być tylko przypieczętowaniem losu założyciela N. Petru, miotając się między pomysłami na głębszą współpracę a odwołaniami do początków partii jako alternatywy dla PO, stracił najpierw przywództwo, a potem ugrupowanie jako takie. Z dwójką koleżanek założył jeszcze „Teraz!”, jeśli jednak miało być to „teraz albo nigdy”, finalnie zostaje to ostatnie. Ryszard Petru ogłosił, że wycofuje się z polityki i w kolejnych wyborach nie zamierza już brać udziału. Wszystkim brakować będzie na pewno jego wpadek, choć tu trzeba trochę uspokoić nastroje. Jestem pewien, że nadal będzie pojawiać się w mediach, może jako komentator polityki, może ekonomista, dostarczając nam jeszcze wiele razy uciechy. Jednak, jeśli dobrze się nad tym zastanowić, historia ta nie jest wcale wesoła. Ryszard Petru do dużej polityki z niebytu lub zapomnienia wprowadził kilka osób o wiele mniej sympatycznych i o wiele bardziej groźnych, które, w odróżnieniu od niego, z karier rezygnować nie mają zamiaru. Przez swoich przyjaciół potraktowany, patrząc na to po ludzku, z niewdzięcznością, odchodzi, zapamiętany tylko jako człowiek-mem. W tym samym momencie ze sceny, choć nie na własne życzenie i w atmosferze kolejnych skandali schodzą nie tak dawni liderzy KOD, a Robert Biedroń kolejny raz bije rekordy niesłowności, próbując przykleić się do Platformy i Nowoczesnej, choć niedawno zarzekał się, że nie ma takich planów. Układanka z pudełka „polska opozycja” pomału zaczyna się układać, jednak coraz lepiej widać, że dla kilku elementów zwyczajnie może nie być w tym rozdaniu miejsca.",,
Tymoszenko „wyczerpała limit wizyt”,"Julia Tymoszenko nie będzie mogła przyjmować już gości ani w szpitalu, ani w kolonii karnej w Charkowie. Służba Więzienna poinformowała, że była premier Ukrainy wykorzystała już roczną normę wizyt.","Julia Tymoszenko wystąpiła o zgodę na widzenie z kierownikiem sztabu wyborczego opozycji Ołeksandrem Turczynowem i unijnym ambasadorem w Kijowie Jose Manuelem Pintu Teixeirą. Otrzymała jednak odpowiedź odmowną, w której zaznaczono, że wyczerpała już roczny limit widzeń; skazany ma prawo do jednego krótkiego widzenia na miesiąc i jednego długiego raz na trzy miesiące. Według obliczeń Służby Więziennej, w ciągu ostatnich 2,5 miesiąca, odkąd Julia Tymoszenko jest w szpitalu, była premier odbyła już 17 spotkań z członkami rodziny i innymi osobami, nie licząc jej obrońców. Przedstawiciele ugrupowania byłej premier Ojczyzna twierdzą, że jest to kolejny element prześladowania Julii Tymoszenko przez władze, a ostatnie widzenie, o którym mówi Służba Więzienna, miało miejsce 1 czerwca. Europejscy politycy, którzy odwiedzali skazaną, robili to nie jako członkowie rodziny – podkreślają przedstawiciele partii byłej premier. W październiku Julia Tymoszenko została skazana na 7 lat więzienia za naruszenia proceduralne w czasie podpisywania umów gazowych z Rosją w 2009 r. Wśród odwiedzających ją byli, między innymi, Aleksander Kwaśniewski i Paweł Kowal.",,
Krajewski: Będziemy kontynuowali naprawę wymiaru sprawiedliwości,"– Dobrze, że prezydent podpisał tą ustawę. Mam nadzieję, że to dopiero początek powrotu systemu sprawiedliwości do wzoru, który do tej pory funkcjonował – stwierdził radny warszawskiej PO Paweł Lech, odnosząc się do podpisania przez prezydenta nowelizacji ustawy o Sądzie Najwyższym. Innego zdania był Jarosław Krajewski z PiS, który stwierdził, że Platforma chce żeby „było tak, jak było”.","Radny Platformy Obywatelskiej ocenił reformę sądownictwa przeprowadzaną przez rząd Zjednoczonej Prawicy. Według niego są to wyłącznie „czystki personalne”.– Mam nadzieję, że politycy PiS przeprowadzą w końcu reformę wymiaru sądownictwa, ponieważ do tej pory były to wyłącznie czystki personalne – powiedział Lech na antenie TVP Info. W kontrze do słów polityka PO był poseł PiS Jarosław Krajewski. Dla polityka Zjednoczonej Prawicy opozycja próbuje zachować status quo w polskim sądownictwie.– To taktyka PO, żeby było tak jak było, ale mogę uspokoić Polaków, że PiS dotrzyma danego słowa, ponieważ będziemy kontynuowali naprawę wymiaru sprawiedliwości – zapewnił Krajewski.Jego zdaniem zarzuty kierowane przez Komisję Europejską przeciwko Polsce do Trybunału Sprawiedliwości Unii Europejskiej są bezpodstawne. – Nie ma podstaw prawnych dla wniosku Komisji Europejskiej do TSUE, jeśli chodzi o poprzednią nowelizację ustawy o Sądzie Najwyższym. Dzisiaj jest rosnąca presja na KE, żeby wycofała swój wniosek przeciwko Polsce, ponieważ mamy przywróconych ok. 20 sędziów SN – podsumował polityk obozu rządzącego.",,
Koczowisko Obywateli RP się rozrasta. Nic nie płacą za zajmowany teren,"„Koczowisko Obywateli RP ciągle się rozrasta. Dlaczego służby miejskie Warszawy nie reagują? Oni z tego zrobili trwałą konstrukcję, w której mieszkają na stałe - nic za to nie płacą, niszczą przestrzeń pod Sejmem. Totalna opozycja może więcej?” – pyta portal prawicowyinternet.pl.","Reporter portalu wybrał się do miasteczka namiotowego Obywateli RP rozstawionych niedaleko Sejmu. Powiększają państwo swoje obszary? – pytał reporter. – Jak widać – usłyszał. Przedstawiciel Obywateli RP pytany, czy planują przejąć Sejm, stwierdził: taki mamy niecny plan. – Przykrywamy Sejm – dodał rozmówca.W rozmowie z portalem tvp.info sytuację koczowiska skomentowała Magdalena Łań z biura prasowego stołecznego ratusza.– Miasteczko jest rejestrowane w naszym biurze bezpieczeństwa jako zgromadzenie. Jest rejestrowane od dwóch lat na kolejny miesiąc i kiedy kończy się ten termin wyznaczony, składają kolejne pismo. Są tam legalnie jako zgromadzenie publiczne. To wystarczy – powiedziała portalowi Magdalena Łań.",,
Wybory w USA. Demokraci przejmują ważny stan,"Partia Demokratyczna wygrała stanowe wybory w Wirginii, odbierając Republikanom większość w dwóch izbach lokalnego parlamentu. Kandydat Demokratów zwyciężył również w wyborach na gubernatora w Kentucky; Republikanin wygrał za to w Missisipi.","Wyniki wyścigu o fotel gubernatora w Kentucky, tradycyjnie republikańskim stanie, uznawany jest za spory sukces Demokratów. Urzędujący gubernator Matt Bevin przegrał tam z Andym Beshearem.Zwycięzcy udało się odbić dla swojej partii niektóre hrabstwa, w których w 2016 roku wygrał republikański prezydent USA Donald Trump. Swoją rywalkę Hillary Clinton pokonał wtedy w Kentucky różnicą około 30 punktów procentowych.Bevin pozycjonował się przed wyborami na bliskiego sojusznika Trumpa, który wsparł go osobiście w kampanii. Ponowne wybranie go na gubernatora miało być – jak sam Bevin mobilizował wyborców – karą dla Demokratów za ich śledztwo w Izbie Reprezentantów w sprawie ewentualnego impeachmentu prezydenta.Zwycięstwo Demokraci odnieśli również w głosowaniu do parlamentu stanowego w Wirginii, odbijając od Republikanów obie izby. Partia Demokratyczna ma większość i w lokalnym Senacie i w Izbie Reprezentantów; czekała na to w tym stanie przez ponad 20 lat.Z ramienia Demokratów do Senatu Wirginii po raz pierwszy dostała się muzułmanka – Ghazala Hashmi. O sukcesie ugrupowania zadecydowały głosy z aglomeracji Waszyngtonu, gdzie Trump nie cieszy się popularnością.",,
"„Cały szereg ludzi siedzi cicho, bo jest terroryzowany przez »rozpolitykowanych« sędziów”","Wydaje mi się, że ludzie uczestniczący w protestach myślą, że służą dobrym wartościom. Tak naprawdę jednak nie bronią ich, tylko służą tym, którzy je naruszają – powiedział na antenie Radia Gdańsk wiceprzewodniczący Trybunału Stanu Piotr Andrzejewski, pytany o reformę w sądownictwie. Dodał, że „cały szereg ludzi siedzi cicho, bo jest terroryzowany” przez „rozpolitykowanych” sędziów.","Sejm zdecydował w piątek w sprawie ustawy o apolityczności Sejmu. Posłowie przyjęli projekt nowelizacji ustawy o ustroju sądów powszechnych, Sądzie Najwyższym i innych ustaw. Za było 233 głosujących, przeciwko 205, wstrzymało się 10. Głosowało 448 posłów. Przyjęte zostały także cztery poprawki zgłoszone przez klub PiS. Odrzucono ponad 80 wniosków mniejszości wniesionych przez opozycję.  Głosowaniu nad projektem nowelizacji towarzyszyła burzliwa dyskusja. Posłowie PiS twierdzili, że ustawa uzdrowi sądownictwo i zapobiegnie naruszaniu konstytucji – jakim – według posłów PiS – jest podważanie przez sędziów statusu innych sędziów.  Z kolei, jak mówili posłowie opozycji, zmiany te służą upolitycznieniu sądownictwa.  Do kwestii zmian w sądownictwie odniósł się w Radiu Gdańsk wiceprzewodniczący Trybunału Stanu Piotr Andrzejewski.   – Bronić trzeba przede wszystkich interesów wynikających z konstytucji, po to, żeby wymiar sprawiedliwości działał prawidłowo wobec tych, którzy idą do sądu. Nie można bronić tego, że sędzia może w trybie odwoławczym powiedzieć, że nie podoba mu się stwierdzenie praw do spadku – zgodnie z prawem – bo nie uznaje sędziego, który wcześniej o tym orzekł. To może prowadzić do anarchii i absurdu. Przez tę polityczną przepychankę zagrożone są interesy nasze, obywateli – mówił.",,
"Awaria kolektorów „Czajki”. Wiadomo, ile kosztował most pontonowy","Koszt budowy mostu pontonowego pod rurociąg pompujący ścieki przez Wisłę na dzień 7 listopada br. wyniósł ponad 138 tys. zł – poinformował resort obrony narodowej. Nie sprecyzowano, co składa się na taki wydatek,","Pod koniec sierpnia doszło do awarii dwóch kolektorów odprowadzających ścieki z lewobrzeżnej Warszawy do leżącej na prawym brzegu oczyszczalni Czajka. W efekcie awarii nieczystości były w całości zrzucane do Wisły. Wobec zagrożenia ekologicznego, rząd podjął decyzję o budowie tymczasowego rurociągu. Most pontonowy, na którym go ułożono,  zbudowało wojsko. Pod koniec września system osiągnął 100-proc. sprawność. Zastępczy rurociąg będzie funkcjonował do 15 listopada 2019 roku; zgodnie z zapowiedziami, do tego czasu Miejskie Przedsiębiorstwo Wodociągów i Kanalizacji w Warszawie ma usunąć awarię uszkodzonych kolektorów pod dnem Wisły. Dzięki awaryjnemu bypassowi zbudowanemu przez Państwowe Gospodarstwo Wody Polskie, zapewniony jest przesył ścieków do oczyszczalni. Każdy dzień działania rurociągów kosztuje Wody Polskie ok. 50 tys. zł. Zaprojektowanie i budowa dwóch ponad 1000–metrowych rurociągów, przy której pracowało 500 osób zamknęła się kwotą ok. 35 mln zł. netto. Jak wyjaśnił rzecznik prasowy Krajowego Zarządu Gospodarki Wodnej (KZGW) Sergiusz Kieruzel, w tej kwocie nie jest zawarta budowa mostu pontonowego przez żołnierzy. Według informacji Wód Polskich, budowa tymczasowego rurociągu pozwoliła na przepompowanie niemal 8 milionów metrów sześc. ścieków do „Czajki”, które bez tego rozwiązania trafiłyby do Wisły, a następnie do Bałtyku. – Ta ilość ścieków odpowiada pojemności jeziora Resko Przymorskie nieopodal Kołobrzegu, o powierzchni ponad 500 ha, czy górskiego zbiornika retencyjnego Jezioro Brodzkie na rzece Kamiennej, o powierzchni ponad 200 ha – czytamy w komunikacie opublikowanym na stronie internetowej Wód.",,
Niemiecki dziennik: Oskarżenia Putina wobec Polski są nieprzyzwoite,"Niemiecki dziennik „Frankfurter Allgemeine Zeitung”, komentując ostatnie oskarżenia prezydenta Rosji Władimira Putina wobec Polski, uznał je za „nieadekwatne i nieprzyzwoite”. Rosyjski przywódca kilkakrotnie obwinił Polskę o faktyczną zmowę z III Rzeszą.","„FAZ” przypomina, że w ostatnich dniach Putin powtarzał oskarżenia pod adresem Polski, jakoby współdziałała ona z Hitlerem i przyczyniła się do wybuchu drugiej wojny światowej oraz do Holokaustu.  „Co prawda, wojska polskie zajęły Zaolzie po konferencji monachijskiej (...), ale próba uczynienia z Polski winowajcy – wobec rozmiarów zbrodni Hitlera i Stalina – jest nieadekwatna i nieprzyzwoita” – komentuje dziennik w piątkowym wydaniu.  „FAZ” nie ma wątpliwości, że powodem ataków Putina jest rezolucja Parlamentu Europejskiego z 19 września br., która dotyczyła znaczenia europejskiej świadomości historycznej dla przyszłości Europy. Potępiono w niej m.in. wszelkie formy propagowania totalitarnych ideologii, takich jak socjalizm narodowy i stalinizm. W uchwale skrytykowano też władze Rosji za relatywizowanie paktu Ribbentrop-Mołotow.  Po przyjęciu rezolucji – jak przypomina dziennik z Frankfurtu – rzeczniczka rosyjskiego MSZ oskarżyła Parlament Europejski o „rażące fałszowanie historii” i narzekała na zrównanie nazistowskich Niemiec i Związku Sowieckiego.  Według „FAZ” w nadchodzącym roku, w którym przypada 75. rocznica zakończenia II wojny światowej, należy się spodziewać zaostrzenia sporu.",,
„Wysoce nieodpowiedzialne postępowanie”. MSZ o wizycie Korwin-Mikkego na Krymie,"Polska dyplomacja zdecydowanie potępiła wyjazd europosła Janusza Korwin-Mikkego na okupowany przez Rosję Krym. MSZ w wydanym w piątek oświadczeniu stwierdziło, że zdecydowanie odrzuca prezentowanie tej podróży „jako działania mającego na celu przedstawienie opinii publicznej »rzeczywistej sytuacji« mieszkańców półwyspu”.","Polski europoseł przebywa na Krymie od środy. Swoją wizytę na bieżąco relacjonuje w mediach społecznościowych. Korwin-Mikke spotkał się m.in. z samozwańczymi władzami Krymu. Polskie MSZ w piątek oświadczyło, że „uznaje za wysoce nieodpowiedzialne postępowanie obywatela RP – członka Parlamentu Europejskiego Janusza Korwin-Mikkego”. W komunikacie podkreślono, że polityk nie dostał odpowiedniej zgody ze strony władz w Kijowie. Przypomniano również, że Polska nie uznaje aneksji Krymu przez Rosję i odcina się od wszelkich prób „legitymacji aktów łamania prawa międzynarodowego”.",,
„Kandydatura Saryusz-Wolskiego to dobra kandydatura”,"– Chciałbym takiej sytuacji, w której nikt nie będzie decydował o wyborze przewodniczącego RE bez zgody wszystkich państw członkowskich. To jest dla mnie punkt wyjścia  – powiedział w TVP Info Krzysztof Szczerski, minister ds. polityki zagranicznej z Kancelarii Prezydenta RP.","O sprawie Saryusz-Wolskiego napisała brytyjska gazeta „Financial Times”.  Twierdzi, że Polska bada możliwość zastąpienia Donalda Tuska na stanowisku przewodniczącego Rady Europejskiej przez Jacka Saryusz-Wolskiego. Poufne rozmowy w tej sprawie miała prowadzić z politykami z krajów członkowskich Unii premier Beata Szydło. Dobra kandydatura– Na razie nie mówimy o oficjalnym kandydacie. To są doniesienia, które żyją w sferze mediów i kuluarowych rozmów. Jeśli sprawa dojrzeje, to pani premier czy rząd ogłosi formalnie jakieś ruchy w prawie przewodniczącego RE – mówił w „Minęła dwudziesta” Krzysztof Szczerski, minister ds. polityki zagranicznej z Kancelarii Prezydenta RP. – Zgadzam się z tezą, że Donald Tusk nie wykonał żadnej pracy, która by predestynowała go do tego, aby dostać poparcie Polski na drugą kadencję – ocenił prezydencki minister i dodał, że Tusk nie zgłosił się w ogóle do Polski o takie poparcie.   – Gdyby kiedykolwiek kandydatura Saryusz-Wolskkigo się sformalizowała to uważam, że to dobra kandydatura. Nie zaburza logiki dzisiejszego układu politycznego w Europie. Ale z punktu widzenia jakości człowieka to jest niebo a ziemia – stwierdził. ",,
Geje przeszli ulicami Londynu,"Ulicami Londynu w sobotę przeszła jedna z największych parad homoseksualistów w ostatnich latach. Odbyła się w czasie, gdy Izba Lordów debatuje nad projektem ustawy o równouprawnieniu związków małżeńskich hetero- i homoseksualnych.","Parada przeszła przez centrum Londynu na ulicę rządową Whitehall.Nie wiadomo na razie, ilu dokładnie uczestników zgromadziła impreza, jednak według organizatorów - ok. 150 grup działających na rzecz społeczności LGBT (osób homo-, bi- i transseksualnych). Prawdopodobnie było to największe tego typu wydarzenie ostatniej dekady w Londynie.Motyw przewodni tegorocznej parady to Miłość i Małżeństwo.„Dziś w szkołach są chłopcy i dziewczynki, którzy obawiają się szykan i opinii społeczeństwa, ponieważ są gejami lub lesbijkami. Dzięki uchwaleniu tej ustawy (o równouprawnieniu małżeństw hetero- i homoseksualnych) przekonają się, że parlament traktuje ich miłość na równi z miłością innych oraz że wierzymy w równość” – głosi wypowiedź premiera Davida Camerona w broszurce rozdawanej podczas parady.– Powinniśmy być dumni z reputacji Londynu jako miejsca, gdzie osoby homo- i transseksualne nie muszą ukrywać, kim są – powiedział burmistrz Londynu Boris Johnson. – Zrobiliśmy wiele w tym celu, ale nie wolno nam spocząć na laurach (...). Musimy przeciwstawiać się dyskryminacji ze względu na orientację seksualną w miejscu pracy, w szkołach i innych miejscach – zaznaczył.Parada zakończyła się w sobotę wieczorem imprezami na placu Trafalgar i w dzielnicy Soho, a także festiwalem muzycznym na błoniach w Shoreditch we wschodniej części Londynu.Izba Lordów przyjęła w drugim czytaniu ustawę o równouprawnieniu związków małżeńskich hetero- i homoseksualnych. W trakcie dalszej debaty wciąż mogą zostać zgłoszone poprawki, jednak zdaniem obserwatorów tekst zostanie przyjęty w trzecim czytaniu. Jeśli tak się stanie, geje i lesbijki po ślubie będą mogli w oficjalnych dokumentach państwowych figurować jako małżonkowie, a nie, jak dotychczas, jako partnerzy cywilni. W maju ustawę przyjęła Izba Gmin większością 205 głosów.",,
"Premier Morawiecki o ojcu: Mieliśmy dla siebie czas, kiedy leżał w szpitalu","Mieliśmy czas dla siebie w ostatnich jego chwilach, dniach, kiedy leżał w szpitalu. Dużo rozmawialiśmy o rodzinie, z rozmów o Polsce najwięcej tata mówił o tym, że dbać o Polskę i zawsze myśleć Polską – powiedział premier Mateusz Morawiecki w rozmowie z „Super Expressem”, pytany o to, czy zdążył pożegnać się ze swoim ojcem.","Jak dodał premier Morawiecki, wielkim marzeniem jego ojca „było też doprowadzenie do zgody narodowej”. – Przynajmniej w tych najważniejszych dla kraju sprawach. Nie sposób odmówić mu racji – zaznaczał. – Też marzę o tym, żeby temperatura sporu politycznego w Polsce spadła. Żebyśmy umieli porozumieć się w kluczowych dla przyszłości Polski sprawach. Bez egoizmów, bez doraźnych partyjnych kalkulacji, z pożytkiem dla kraju – mówił premier.Kornel Morawiecki, działacz opozycji demokratycznej w PRL, przywódca „Solidarności Walczącej”, marszałek senior Sejmu VIII kadencji, ojciec premiera Mateusza Morawieckiego, zmarł 30 września w szpitalu. Został pochowany w sobotę w Warszawie na Cmentarzu Wojskowym na Powązkach.",,
W ciągu roku cena działki skoczyła z 18 do 30 mln zł. Śpiewak zawiadomił CBA,"Coraz głośniej o przypominającym las parku SGGW, położonym na warszawskim Mokotowie. W bezpośrednim sąsiedztwie znajduje się działka, na której deweloper chce postawić apartamentowiec. Grunt najpierw kupiła firma, w której zarządzie był zatrzymany ostatnio przez CBA turecki inwestor Sabri B. Firma nabyła działkę od uczelni za 18 mln zł, po czym – rok później – sprzedała ją już za 30 mln zł. Sprawą zainteresowali się nie tylko miłośnicy przyrody, ale też były burmistrz Ursynowa Piotr Guział – pisze „Gazeta Wyborcza”. Z kolei aktywista miejski Jan Śpiewak złożył w piątek  zawiadomienie do CBA.","Działka, o której mowa, znajduje się w bezpośrednim otoczeniu mającego ponad półtora hektara powierzchni przyrodniczo-krajobrazowym parku SGGW. Znajdujący się dziś nieopodal stacji metra Pole Mokotowskie park założono na początku XX wieku. Ogrodzony obszar przypomina naturalny las. Rosną tu 160-metrowe drzewa, można spotkać jeże i dzięcioły. Chociaż plan dopuszcza na sąsiadującym z parkiem gruncie zabudowę, pomysły stawiania tam apartamentowców wywołuje protesty miłośników przyrody i mieszkańców. Stowarzyszenie Zabytki Mokotowa apeluje o wpisanie parku do rejestru zabytków. „Wybudowanie w bezpośredniej styczności z całą zachodnią granicą parku budynku o wysokości 40 m i dwóch kondygnacjach podziemnych szybko położy kres małemu kompleksowi zieleni” – napisał dendrolog dr hab. Jakuba Dolatowski w opinii o stanie parku, sporządzonej w związku z apelem. Obecnie ratusz wstrzymuje się z wydaniem pozwolenia na budowę obiektu. Jak podaje gazeta, trwają też prace nad zmianą planu miejscowego tej okolicy.Niejasności w sprawie jest jednak więcej. Jak w maju informowała „GW”, w 2017 r. SGGW sprzedała za 18 mln zł sąsiednią działkę firmie EuroPower Centrum. Rok później firma sprzedała parcelę deweloperowi Vinci Immobilier Polska – tym razem już za 30 mln zł. W zarządzie EuroPower Centrum zasiadał turecki inwestor Sabri B., którego ostatnio zatrzymała CBA. Rzeczywiście sprawą zainteresował się sam Guział, b. burmistrz Ursynowa. – Abstrahując od tego, czy ten park będzie w rejestrze, czy nie, uważam, że nie zmienia się reguł gry w czasie jej trwania. Tam wciąż obowiązuje plan miejscowy, który dopuszcza zabudowę, ale miasto pracuje nad jego zmianą. Deweloper, kupując nieruchomość między parkiem a budynkiem wielorodzinnym, miał prawo domniemywać, że będzie mógł ją zabudować zgodnie z zapisami planu. W tej sprawie warto szukać kompromisu. Uważam, że miasto, by uniknąć odszkodowania, mogłoby zaproponować deweloperowi wykup lub działkę zamienną, a ten teren przeznaczyć na przedszkole lub żłobek, które prezydent Trzaskowski obiecywał w kampanii – powiedział Guział w rozmowie z „GW”. Jak dodał, o opinię poprosił go zainteresowany sprawą deweloper, będący jednocześnie znajomym byłego samorządowca. Jak mówi Guział, w trakcie rozmowy odniósł wrażenie, że konserwator prof. Jakub Lewicki „ma dylemat, nie tyle co do wpisania parku, ile terenów przyległych”. Sam konserwator zapewnia, że w najbliższym czasie wyda decyzję, mimo że podobne deklaracje składał w rozmowie z „GW” już w maju. Jak tłumaczy, „postępowanie dowodowe trwało dłużej niż standardowo z uwagi na rozległość materiału dowodowego i liczne uwagi składane przez strony”. Sprawą sąsiadującej z parkiem działki zainteresował się również aktywista miejski Jan Śpiewak. Jak napisał dziś na Twitterze, zawiadomił dziś CBA. W swoim wpisie zamieścił zdjęcie wniosku o przeprowadzenie czynności sprawdzających przez służby.",,
Wietnam: Optymizm po pierwszym dniu szczytu Trump-Kim,"Prezydent USA Donald Trump i przywódca Korei Płn. Kim Dzong Un opuścili w środę wieczorem czasu lokalnego hotel Metropole w Hanoi. Odbyli w nim ok. półgodzinne spotkanie powitalne i wspólnie zjedli obiad, w czasie którego towarzyszyli im współpracownicy.","Pierwszego dnia szczytu obaj przywódcy deklarowali optymizm i wyrażali nadzieję, że spotkanie przyniesie pozytywne wyniki. Głównym tematem rozmów jest denuklearyzacja Półwyspu Koreańskiego i perspektywa normalizacji stosunków między USA a KRLD.Podczas obiadu Trumpowi towarzyszyli sekretarz stanu USA Mike Pompeo i p.o. szefa prezydenckiej kancelarii Mick Mulvaney, a Kimowi – wysokiej rangi dygnitarz Kim Jong Czol oraz  północnokoreański minister spraw zagranicznych Ri Jong Ho. Rozmowy będą kontynuowane w czwartek. Przed obiadem Trump zapowiedział, że będzie to „bardzo pracowity dzień”, w czasie którego „wiele spraw zostanie rozwiązanych”. Żadna ze stron nie wydała jak dotąd żadnego oświadczenia podsumowującego środowe spotkanie. Trump wspomniał, że w czwartek po zakończeniu szczytu odbędzie się konferencja prasowa, ale nie podał szczegółów. Pierwsze w historii spotkanie przywódców USA i KRLD miało miejsce w czerwcu 2018 r. w Singapurze. Kim wyraził wówczas gotowość do „całkowitej denuklearyzacji Półwyspu Koreańskiego”, ale nie ogłoszono konkretnego grafiku tego procesu. Wielu ekspertów sceptycznie ocenia szanse, że szczyt w Hanoi przyniesie przełomowe uzgodnienia w tej sprawie. Obserwatorzy wskazują jednak na możliwość osiągnięcia częściowego porozumienia, na przykład w kwestii likwidacji niektórych zakładów nuklearnych w Korei Płn. lub wpuszczenia do tego kraju międzynarodowych inspektorów. W zamian USA mogłyby się zgodzić na złagodzenie części sankcji gospodarczych nałożonych na Pjongjang. Według ekspertów może również zostać podpisana dwustronna deklaracja zakończenia wojny koreańskiej z lat 1950-53, na czym od lat zależy Korei Płn. Taka deklaracja byłaby krokiem w stronę normalizacji stosunków między USA a KRLD, które formalnie pozostają w stanie wojny.",,
"Pod choinkę dla frankowiczów. Małżeństwo ma dostać od mBanku ponad 61,9 tys. zł","Małżeństwo Barbara i Krzysztof K. wygrało z mBankiem. Sąd odwoławczy zmienił w poniedziałek wyrok sądu I instancji i zasądził na rzecz pary kwotę ponad 61,9 tys. zł wraz z odsetkami.","Para domagała się zwrotu nienależnie – ich zdaniem – pobranych rat kredytu hipotecznego indeksowanego we frankach szwajcarskich. W I instancji Sąd Rejonowy w Łodzi we wrześniu ub. roku uznał, że bank nie musi zwracać pieniędzy.  Proces małżeństwa K., które w 2006 roku wzięło kredyt hipoteczny w wysokości 360 tys. zł, toczył się od 2015 roku. Para domagała się zwrotu ponad 62 tys. zł nadpłaty wraz z odsetkami, która – ich zdaniem – powstała z uwagi na to, że przy spłacie kredytu klauzule przeliczenia walutowego były niezgodne z prawem (abuzywne). Kwestionowali zarówno klauzulę dotyczącą kursu walut, czyli klauzule indeksacyjne, jak również klauzulę zmiennego oprocentowania. Żądali kwoty różnicy pomiędzy sumami rat, które wpłacono do banku, a tą kwotą, która powinna być należna bankowi w sytuacji, w której te klauzule byłyby wyeliminowane z umowy. Zdaniem pełnomocnika małżeństwa, para nie była w stanie zidentyfikować tych kursów walut, które były wykorzystywane przez bank do obliczenia wysokości rat. To odbywało się według tabeli kursowej, której sposób ułożenia był powodom nieznany. Nie było wskazanych parametrów, algorytmów, w jaki sposób bank te kwoty obliczał. W opinii sądu nie można przyjąć, że klauzule zmiennego oprocentowania oraz klauzule indeksacji walutowej były niedozwolonymi postanowieniami umownymi. Sad wskazał, że uznanie konkretnej klauzuli umownej za niedozwoloną wymaga stwierdzenia łącznego wystąpienia dwóch przesłanek – sprzeczności z dobrymi obyczajami oraz rażącego naruszenia interesów konsumenta, czego powodowie nie wykazali. Była to pierwsza sprawa indywidualna, w której swój pogląd wyraził prezes UOKiK, przychylając się do stanowiska powodów. Szef urzędu uznał, że klauzule, które nieprecyzyjnie wskazują przesłanki zmiany oprocentowania oraz sposób ustalania wysokości kwoty kredytu hipotecznego waloryzowanego do franka szwajcarskiego i rat kapitałowo-odsetkowych są niedozwolone. Tego stanowiska nie uwzględnił sąd I instancji wskazując, że nie ma ono waloru dowodowego. Małżeństwo odwołało się od wyroku. Zdaniem reprezentującego parę radcy prawnego Mariusza Korpalskiego, w tej kwestii „rażące naruszenie interesów konsumenta jest oczywiste”. Jak tłumaczył Korpalski, dowolność banku w ustalaniu wysokości zobowiązań wobec drugiej strony umowy jest nie do pogodzenia z zasadami dobrych obyczajów i uczciwości, a także z ustawą oraz przepisami unijnymi. – W związku z tym stanowisko sądu rejonowego oceniamy, jako pomyłkę – wyjaśniał powody wniesienia apelacji.   Przeliczanie sprzeczne z dobrymi obyczajami Dodał, że zastosowanie się do dyrektyw unijnych, zakładających pomijanie klauzul – które wg niego – bank wpisał bezprawnie do umowy, spowodowałoby, że wyglądałaby ona jak umowa kredytu złotówkowego. – Od 2000 roku mamy obowiązek stosować prawo unijne w tym zakresie, czyli pozbawiać nieuczciwego przedsiębiorcę profitów z tytułów nieuczciwych klauzul umownych – wskazał radca prawny. Zdaniem małżeństwa Sąd Rejonowy naruszył przepisy prawa procesowego jak i przepisy prawa materialnego. W poniedziałek Sąd Okręgowy w Łodzi uznał, że apelacja powodów była zasadna niemalże w całości. Sędzia Grażyna Młynarska-Wróblewska podkreśliła, że mBank przeliczał kurs waluty w dowolny, korzystny dla siebie sposób. Według niej zróżnicowanie pomiędzy kursem kupna a sprzedaży, stosowanym dla określenia wysokości kapitału kredytu, a następnie wysokości spłaty, należy uznać za sprzeczne z dobrymi obyczajami i jednocześnie narażające interesy konsumenta.",,
Szczyt G20:  wstępna zgoda na oświadczenie w sprawie wolnego handlu,"Jest wstępna zgoda przedstawicieli krajów G20 na wspólne oświadczenie w sprawie wolnego handlu. Donoszą o tym międzynarodowe agencje, powołując się na nieoficjalne źródła. Ostateczną zgodę na przyjęcie dokumentu muszą wyrazić przywódcy największych gospodarek świata, którzy biorą udział w szczycie w Hamburgu.","W najnowszej wersji oświadczenia zapisano zobowiązanie do walki z protekcjonizmem gospodarczym, ale jest tam także uznanie prawa państw do ochrony swoich rynków. To kompromisowe rozwiązanie i próba pogodzenia różnych stanowisk – większości krajów, które stawiają na liberalizację w handlu i otwieranie rynków, oraz USA.  Prezydent Donald Trump, tak jak zapowiadał, zamierza chronić amerykańskie firmy przed zagraniczną konkurencją. Jeszcze wczoraj nie było pewne, czy uda się uzgodnić wspólne stanowisko, mówiono o możliwym fiasku i skandalu na szczycie. Teraz wygląda na to, że tego uniknięto.",,
"Na górze rekonstrukcja, na dole korupcja. OPINIA","25 października 2015 roku odbyły się w Polsce wybory parlamentarne, które bardzo mocno zmieniły kształt naszej sceny politycznej. Czy pamiętają Państwo swoje emocje z wyborczego wieczoru, gdy pierwsze, jeszcze sondażowe wyniki, potwierdziły oczekiwany wówczas już prawie przez wszystkich upadek rządu Ewy Kopacz?","W starciu entuzjastów i krytyków Polski po transformacji 1989 roku, w starciu zadowolonych i niezadowolonych ci drudzy zyskali przewagę, PiS zyskał większość zdolną do utworzenia samodzielnego rządu. O sukcesie Prawa i Sprawiedliwości zdecydowało przede wszystkim zdobycie w kampanii wyborczej zaufania, które zaowocowało wygraną z najpoważniejszą konkurencją, Platformą Obywatelską, o ponad dwa miliony głosów.PO odwoływała się do zadowolenia społecznego i dumy z dotychczasowych osiągnięć polskiej transformacji. Po ujawnieniu kolejnych afer i kompromitujących polityków taśm, w czasie, gdy olbrzymia część młodego pokolenia pozostawała na emigracji, a internet zalewały zdjęcia zrujnowanych zakładów i skandalicznie ubogich posiłków szpitalnych, ta strategia nie mogła się już sprawdzać. Bezpieczeństwo, czy to socjalne (płaca minimalna, spadek bezrobocia, radykalny spadek liczby dzieci zagrożonych ubóstwem), czy militarne (zwiększenie obecności wojsk NATO w Polsce i całym dawnym bloku wschodnim, obrona terytorialna), poprawa wskaźników gospodarczych, wzrost inwestycji zagranicznych i nowe miejsca pracy w przemyśle – wymieniać można długo, narażając się przy tym na zarzut tworzenia propagandy sukcesu.Ambitne projektyPomału materializuje się przekop Mierzei Wiślanej, realnych kształtów za chwilę nabierze Via Baltica, stocznie okazują się opłacalne, a do tego właśnie rusza program modernizacji zapomnianych dotąd dworców kolejowych…  Cóż, na szczęście nie zabraknie głosów przeciwnych, twierdzących, że wszystko dookoła się wali, wskaźniki to tylko kreatywna księgowość, a jeśli nawet Polacy oddychają jakoś lżej, to przecież dzieje się to na kredyt. Przypomnijmy sobie, jaką tragedią dla Polski, zwłaszcza zaś rynku pracy, miał być program Rodzina 500+.Tymczasem wskaźniki demograficzne stopniowo się poprawiają, zatrudnienie zaś, również kobiet, bynajmniej nie maleje. Co najwyżej niektórzy pracodawcy zmuszeni są podnieść niegodziwe stawki, za które nikt, mając alternatywę, nie chce już pracować.Zamiast wzrostu gospodarczego kosztem wyzysku po raz pierwszy pojawia się wsparcie dla osób do tej pory wykluczanych z udziału w rozwoju. Brak zrozumienia dla ich wcześniejszej sytuacji, przy demonstrowaniu wyższości i samozadowolenia, był jedną z przyczyn porażki elit III RP dwa lata temu, pozostaje też jednym z powodów niemożności odbicia się opozycji od dna.W poprzedni weekend w Łodzi odbyła się konwencja samorządowa Platformy Obywatelskiej, podczas której mogliśmy przekonać się, że partia Grzegorza Schetyny wciąż nie jest w stanie wyciągnąć wniosków ze swoich ostatnich niepowodzeń. Lekarstwem, zarówno na problemy Polski, jak samej Platformy, ma być powrót do polityki sprzed października 2015 r. Chybione pomysłyChoć w swoim przemówieniu Schetyna unikał tym razem używania nazwy partii rządzącej, to jej przede wszystkim było ono poświęcone. Większe wpływy zagranicy – wygodnie określanej jako „Europa” – i zaprzyjaźnionego z politykami biznesu, osłabiona walka z korupcją, wreszcie osłabienie obecności państwa w terenie (likwidacja urzędów wojewódzkich), mniejsza kontrola nad samorządem.Wydawać by się mogło, że chodzi tu o całkowicie słuszne postulaty, oparte o zasadę pomocniczości i przekazywanie kompetencji jak najbliżej zwykłego obywatela. Jednak praktyka rządów PO w samorządach wskazuje, że pomysłom tym bliżej jest do wcześniejszych obietnic likwidacji IPN i CBA. Komisja ds. afery Amber Gold na każdym kroku napotyka na dowody istnienia tzw. układu gdańskiego.Jest coraz bardziej widoczne, że to samo środowisko polityczne, z którego wyrósł Kongres Liberalno-Demokratyczny, później zaś Platforma, i w którym umocowany jest prezydent Gdańska Paweł Adamowicz, ułatwiło przebieg całej afery, związanej ze spółką Marcina P.O tym, co działo się w Warszawie, pisze się i mówi praktycznie cały czas. Komisja weryfikacyjna pracuje bez wytchnienia, Hanna Gronkiewicz-Waltz nie ustaje zaś w kolejnych, coraz bardziej rozpaczliwych próbach zdyskredytowania wiceministra Patryka Jakiego. Pytana przez dziennikarza Radia Zet o swoje plany, Gronkiewicz-Waltz mówi: „mam zamiar dokończyć to, co się dla ludzi liczy, czyli szkoły, przedszkola, żłobki, ulice, metro.To jest najważniejsze, żeby ludzie mieli wygodne życie, i to jest moja misja”.  Równocześnie prezydent kreuje się na ofiarę reżimu, zaś swoje przyszłe, jak się wydaje, nieuchronne problemy z góry próbuje przedstawić jako polityczne prześladowania. Pytana, czy wycofa się z polityki, dopowiada: „ja nie wiem. Jeżeli będzie dyktatura postępować, to pewnie będę musiała z dyktaturą walczyć”. Czy pomaga w ten sposób partyjnym kolegom, to kwestia otwarta. Pod lupą CBAKoledzy partyjni natomiast pomagają prezydent stolicy, nie potrafiąc jednoznacznie odciąć się od jej działań i próbując przekierować uwagę na rozwój infrastrukturalny miasta. Ta sama taktyka będzie zapewne stosowana również w wypadku innych kontrowersji. Wydaje się to być jednak skazane na niepowodzenie, zwłaszcza że lista miast, w których włodarze z PO mają lub mogą mieć kłopoty, jest o wiele dłuższa. Wystarczy spojrzeć, co działo się w Inowrocławiu, ostatnio znajdującym się pod lupą CBA i pokazanym w ostatni wydaniu „Magazynu śledczego Anity Gargas”. W kontekście wymienionych spraw, o których już jest lub zaczyna być głośno, nie dziwi mocny opór wobec propozycji nowych przepisów antykorupcyjnych czy przyznania ochrony uwzględnionym w propozycjach „sygnalistom”, osobom informującym o nadużyciach i nieprawidłowościach.Gdy PO broni nie tyle swobody działania, co braku przejrzystości w samorządach, pojawiają się pogłoski o szansach na ostateczne porozumienie między prezydentem a rządem w kwestii reformy wymiaru sprawiedliwości. Jeśli do niego dojdzie, będzie to bardzo dobra wiadomość dla wyborców rządu Beaty Szydło, w sam raz na drugą rocznicę.Tymczasem różnica zdań między ośrodkami władzy zdaje się im wizerunkowo służyć, choć nie w obrębie najbardziej przekonanych elektoratów. Część wyborców PiS ma żal do prezydenta, z punktu widzenia obietnic wyborczych zupełnie zrozumiały, z powodu opóźnienia lub wręcz zablokowania reform.  Z drugiej strony „niepisowscy” wyborcy Andrzeja Dudy mają pretensję do zwolenników Prawa i Sprawiedliwości o brak zrozumienia dla prezydenta i jego zastrzeżeń, czasem ubierając ją w ostre określenia, dotąd zarezerwowane raczej dla twardej opozycji.",,
„Piotr I nie jest dla nich autorytetem?”  Dzieci rosyjskich urzędników nie chcą wracać zza granicy,"Mimo że to były tylko medialne doniesienia i nikt ich oficjalnie nie potwierdził, zadziałała zasada „uderz w stół, nożyce się odezwą”. Władimir Putin miał polecić, żeby członkowie rządu, jego administracji i deputowani do Dumy Państwowej ściągnęli do kraju swoje rodziny zza granicy. Odpowiedziała córka rzecznika Kremla: „moja nauka na obczyźnie nie jest sprzeczna z ideą patriotyzmu”.","Konto na Instagramie 18-letniej Lizy Pieskowej śledzi ponad 26 tysięcy osób. Córka rzecznika Władimira Putina zamieszcza tam zdjęcia z rodziną, z chłopakiem, ale przede wszystkim swoje własne, często bardzo odważne, przez co zdobyła już nawet przydomek „królowej selfie”. To właśnie na tym portalu odniosła się do medialnych doniesień na temat tego, że rosyjski prezydent chce, żeby rodziny państwowych urzędników mieszkały w kraju. „Mimo to, że te informacje zostały zdementowane, dostałam mnóstwo pytań, czy wrócę z Francji do ojczyzny, więc chciałam przedstawić swoje zdanie na ten temat” – zaczęła, mieszkająca razem z matką (byłą żoną rzecznika Kremla) w Paryżu córka Dmitrija Pieskowa, który miał się podobno sprzeciwiać jej nauce we Francji. W długim wpisie tłumaczy, że jest pełnoletnia i ma prawo sama decydować o sobie oraz że ci, którzy uważają, że patrioci powinni się uczyć wyłącznie w swoim kraju „niezbyt dobrze znają historię albo Piotr I nie jest dla nich autorytetem”. Nie pisze wprost, że nie ma zamiaru wracać do Rosji, udowadnia, że jest patriotką, ale przedstawiane przez nią argumenty mają przekonać czytelnika, że powinna nadal uczyć się w Paryżu.  Krytyk Putina w okularach za 3€  Zachodnie media znającą 5 języków Lizę Pieskową nazwały krytykiem Putina. Przytaczały fragmenty jej wywiadu dla opozycyjnej telewizji „Dożd”, w którym porównała naukę w rosyjskich szkołach do życia w piekle. Powiedziała też, że nie ma nic przeciwko małżeństwom osób tej samej płci, choć rosyjskie media wolą cytować te z jej wypowiedzi, w których 18-letnia piękność opowiada się przeciwko temu, by takie związki miały prawo do adopcji dzieci. Liza Pieskowa przekonywała, że nie czuje się częścią rosyjskiej „złotej młodzieży”, że jeśli nosi drogie ubrania, to pożyczone od matki, a jej okulary przeciwsłoneczne kosztowały 3 euro. Opowiadała też o swoim życiu w Paryżu, twierdząc, że „Europa jest lepiej przystosowana do życia dla zwykłych ludzi”, a w Rosji wygodnie żyje się tylko bogatym.  – Lepiej się czuje w europejskim środowisku, ale jeśli tam zostanę, to nie będzie znaczyło, że nie kocham Rosji – stwierdziła w rozmowie.  Zarabiać w Rosji, wydawać na Zachodzie  Rzekome wezwanie do powrotu do kraju wywołało kolejne spekulacje na temat tego, że Rosja szykuje się do wojny. Zamiast deklaracji „jesteśmy gotowi”, raczej posypały się jednak komentarze, że mieszkające od lat na Zachodzie rodziny najbogatszych Rosjan nie wrócą do ojczyzny, bo schemat „zarabiać w Rosji, wydawać na Zachodzie” jest zbyt wygodny. Na Zachodzie uczą się dzieci wielu rosyjskich polityków, którzy w kraju bez mrugnięcia okiem sieją antyeuropejskie i antyamerykańskie nastroje. Dlatego mimo że dyskusja na temat tego, czy rodziny wysokich urzędników państwowych powinny mieszkać zagranicą, wraca w Rosji jak bumerang, do tej pory nikt nawet nie próbował realizować pomysłów na wprowadzanie takich zakazów.  Córki Putina i Ławrowa  Władimir Putin o swoich dzieciach mówi rzadko, ale na jednej z konferencji prasowych twierdził, że obie jego córki mieszkają w Rosji. Media wielokrotnie pisały jednak o tym, że starsza – Maria wyszła za mąż za Holendra i mieszka w Holandii. Po zestrzeleniu malezyjskiego boeinga nad Donbasem latem 2014 roku, holenderscy dziennikarze zaczęli jej poszukiwać bardziej zaciekle niż wcześniej. W prasowych publikacjach pisano nawet, na jakim osiedlu mieszka. Wtedy zapadła się pod ziemię. 3 córki pierwszego wroga Zachodu  Siergiej Żelezniak, deputowany do Dumy Państwowej, członek rządzącej „Jednej Rosji” regularnie występuje w rosyjskich telewizjach, tłumacząc widzom, czym jest patriotyzm i dlaczego Zachód jest godny pogardy. To on jest autorem kontrowersyjnych ustaw dotyczących cenzury internetu i zagranicznych agentów.  Tymczasem – jak na swoim blogu wytyka mu m.in. opozycjonista Aleksiej Nawalny – 3 córki wysłał do prestiżowych szkół Anglii i Szwajcarii. Ich edukacja kosztowała rocznie więcej niż polityk zarabiał. Choć cztery lata temu obiecywał, że jego dzieci po studiach wrócą do Rosji, najstarsza córka wyszła za mąż za Szkota, mieszka i pracuje w Wielkiej Brytanii.  Syn gej walczącej z gejami senator  Innej deputowanej z Jednej Rosji, legendzie łyżwiarstwa figurowego, Irinie Rodninej, w trakcie kampanii wyborczej wypomniano, że choć obiecuje, że będzie działała w interesach mieszkańców podmoskiewskich miejscowości, to dzieci i wnuczkę wywiozła do Stanów Zjednoczonych.  Doniesienia na temat syna krytykującej „gejowską Europę”, senator Jeleny Mizulinej są sprzeczne.  Jedne mówią o tym, że Nikołaj skończył Oksford i mieszka w Belgii. Inne źródła twierdzą, że mieszka w Holandii albo że wziął ślub z mężczyzną w Stanach Zjednoczonych. Do długiej listy rodzin rosyjskich polityków mieszkających zagranicą dopisać można jeszcze dzieci wielu rosyjskich oligarchów, na przykład Romana Abramowicza, który sam także spędza dużo czasu w Wielkiej Brytanii.",,
"Trump zdradził, kiedy będzie mógł spotkać się z Kimem",Kolejne spotkanie z przywódcą Korei Północnej Kim Dzong Unem odbędzie się już po wyborach do Kongresu USA rozpisanych na 6 listopada – oświadczył prezydent USA Donald Trump. – Po prostu nie mógłbym teraz wyjechać – wyjaśnił.,"Trump rozmawiał z dziennikarzami o swych planach ws. szczytu z udziałem Kima na pokładzie samolotu prezydenckiego Air Force One, którym udawał się do stanu Iowa na republikański wiec wyborczy.Wcześniej, podczas briefingu w Białym Domu poinformował, że dyplomaci amerykańscy i północnokoreańscy pracują obecnie nad znalezieniem miejsca, gdzie mogłyby być przeprowadzone rozmowy na najwyższym szczeblu. – Omawiamy trzy lub cztery różne lokalizacje szczytu, ale najprawdopodobniej nie będzie to Singapur – wyjaśnił.Amerykański prezydent zaznaczył, że sekretarz stanu USA Mike Pompeo odbył w niedzielę „wspaniałe spotkanie” z Kim Dzong Unem. Pompeo rozmawiał w Pjongjangu na temat denuklearyzacji Korei Północnej i przygotowań do drugiego spotkania przywódców.Pierwszy historyczny szczyt odbył się 12 czerwca w Singapurze, na którym przywódca Korei Płn. zadeklarował wolę „całkowitej denuklearyzacji Półwyspu Koreańskiego” w zamian za złożoną przez prezydenta USA obietnicę udzielenia Północy gwarancji bezpieczeństwa. Od tamtej pory obie strony prowadzą negocjacje nuklearne, które nie przyniosły dotąd porozumienia w sprawie harmonogramu denuklearyzacji.",,
Trump o wraku tupolewa: będę próbował pomóc Polsce w tej sprawie,"– Na pewno poruszę w rozmowach temat zwrotu wraku prezydenckiego samolotu, który rozbił się w Smoleńsku. Słyszałem o tej sprawie i o tym, że Rosjanie nie chcą zwrócić wraku. Będę próbował pomóc Polsce w tej sprawie – powiedział Donald Trump w jednym z przedwyborczych wywiadów specjalnie dla TVP Polonia.","W przedwyborczym wywiadzie we wrześniu br., który został nagrany po Kongresie Polonii Amerykańskiej w Chicago, Donald Trump zadeklarował, że zainteresuje się sprawą polskich wiz i sprawdzi dlaczego Polski nie ma w programie Visa Waiver Program. – Jeżeli nie ma problemu w stosunku do innych naszych sojuszników to nie rozumiem, dlaczego w stosunku do Polski jest. Przyjrzę się tej sprawie natychmiast – mówił Donald Trump po spotkaniu z Polonią. Zapytany czy wesprze polski rząd w dążeniach do zwrotu wraku prezydenckiego Tupolewa zapewnił, że na pewno poruszę ten temat w rozmowach z prezydentem Rosji. –  Słyszałem o tej sprawie i o tym, że Rosjanie nie chcą zwrócić wraku. Jeśli zostanę prezydentem będę próbował pomóc Polsce w tej sprawie – mówił. „Będziemy chronić wasz kraj”Pytany czy będzie respektował sojusze i jak zamierza wprowadzić w życie ustalenia warszawskiego szczytu NATO podkreślił, że ma wielki szacunek dla polskiej społeczności. – Mam wielu przyjaciół, którzy są Polakami, przyjechali z Polski albo dziś w Polsce mieszkają. Polacy to niezwykły naród, a Polska to niesamowity kraj. Możecie być pewni, że będziemy Polski bronić. Będziemy chronić wasz kraj i polski naród. Możecie na mnie polegać na 100 procent – przekonywał. Zapewnił też, że  Stany Zjednoczone będą bardzo blisko współpracować z NATO. – Polska jest jednym z tych krajów, które są najlepiej zorientowane w tym, jakie są nasze zobowiązania i także w ramach NATO będziemy chronić Polskę – mówił. „Chcemy by ludzie przyjeżdżali tu legalnie”Pytany o polskich imigrantów zapewnił, że wszystkie sprawy będą załatwiane w oparciu o  procedury prawne i zgodnie z prawem dotyczącym legalnej imigracji. – Nasz system imigracyjny będzie ulepszany właśnie ze względu na ludzi, którzy czekają w kolejce by tu przyjechać i których my też chcemy tu wiedzieć. Jesteśmy krajem imigrantów tych, którzy tu przyjechali, dlatego chcemy pracować nad tym by ludzie przyjeżdżali tu legalnie. I to będzie dotyczyć także Polaków – stwierdził Trump. Zapytany jak obroni amerykańską pozycję lidera w kwestii obronności mówił, że USA będą budowały potencjał militarny po to, by móc go użyć w momentach, gdy tego potrzeba. Będą wzmacniać armię tak, by nikt nie był w stanie rozstawiać ich po kątach. – Ani robić tego w stosunku do naszych sojuszników – dodał. .",,
USA: syryjska armia prawdopodobnie użyła broni chemicznej,"Stany Zjednoczone podejrzewają, że syryjska armia używa broni chemicznej. W tym kontekście Departament Stanu wymienia prawdopodobny atak z użyciem chloru, do którego miało dojść w niedzielę na północnym zachodzie Syrii, część tych terenów kontroluje syryjska opozycja.","„Wciąż sprawdzamy informacje na ten temat, ale powtarzamy nasze ostrzeżenie: jeżeli potwierdzi się, że reżim Baszara al-Assada używa broni chemicznej, to Stany Zjednoczone i ich sojusznicy odpowiedzą szybko i adekwatnie” – napisano w oświadczeniu Departamentu Stanu.Według rzecznika Departamentu Stanu Morgana Ortagusa podejrzewany nowy atak „jest częścią kampanii przemocy prowadzonej przez reżim Assada, stanowiącej naruszenie porozumienie o przerwaniu ognia chroniącego miliony cywilów w prowincji Idlib”. Dodał on, że ataki te, „które grożą destabilizacją całego regionu, muszą być przerwane”. Oś sporuBroń chemiczna jest często wykorzystywana podczas trwającego od ośmiu lat konfliktu w Syrii, ale polityczne spory między zachodnimi mocarstwami a wspierającą syryjski reżim Rosją blokują działania ONZ i Organizacji ds. Zakazu Broni Chemicznej (OPCW) oraz uniemożliwiają im podjęcie działań przeciwko łamaniu międzynarodowego prawa. Władze w Damaszku i Moskwie o stosowanie broni chemicznej oskarżają walczących w Syrii rebeliantów. W ramach porozumienia z 2013 r. Syria zgodziła się zniszczyć swoje zasoby broni chemicznej. Przed rozbrojeniem rząd prezydenta Baszara al-Assada wyjawił, że posiada ok. 1,3 tys. ton broni chemicznej, w tym sarinu, czynnika VX (najniebezpieczniejszy z gazów bojowych, paralityczno-drgawkowy) i gazu musztardowego. Zasoby te miały być pod międzynarodową kontrolą zabrane w 2014 r. z Syrii i zniszczone, wkrótce jednak pojawiły się wątpliwości, czy Syria zgłosiła wszystkie zapasy takiej broni i czy wszystkie jej fabryki zostały zniszczone.Eksperci ONZ ustalili, że za niektórymi atakami, do których dochodziło w ostatnich latach stał wspierany przez Rosję reżim prezydenta Assada.",,
Ameryka stawia na ochronę życia od poczęcia. „Powrót do normalności”,"Amerykański Departament Zdrowia i Usług Społecznych tworzy plan strategiczny, w którym stwierdza, że życie człowieka zaczyna się od poczęcia – informuje „Nasz Dziennik”. Ma być w nim wprowadzony zapis o zagwarantowaniu opieki zdrowotnej „dla wszystkich osób, w tym nienarodzonych”.","Gazeta cytuje projekt dokumentu, w którym wprowadzono zapis, że „podstawowym elementem misji Departamentu Zdrowia i Usług Społecznych jest służba wszystkim Amerykanom od poczęcia do naturalnej śmierci”. Wskazuje, że oznacza to „ochronę nie tylko przed aborcją, ale także przed eutanazją”.– Można powiedzieć, że mamy teraz do czynienia z powrotem do normalności, przede wszystkim do mówienia prawdy – komentuje prof. Bogdan Chazan.– Oby udało się wprowadzić te zmiany w życie. Skutki byłyby ogromne. Stany Zjednoczone są krajem opiniotwórczym. Mogłoby to wpłynąć na zmianę przepisów prawa w kontekście wielu zagrożeń, które są udziałem dziecka na najwcześniejszym etapie, a także ochrony życia ludzi starszych i ciężko chorych – wyraził nadzieję lekarz.",,
Brytyjski minister o członkostwie w UE: to bycie zakładnikiem w bagażniku auta,"Chce wyjścia Londynu ze wspólnoty Unii i ma mnóstwo barwnych porównań. Brytyjski minister sprawiedliwości Michael Gove porównał członkostwo W. Brytanii w UE do „bycia zakładnikiem w bagażniku auta, które prowadzi ktoś inny i w tempie, nad którym nie mamy żadnej kontroli”.","Referendum w sprawie przyszłości Wielkiej Brytanii w Unii Europejskiej jest zaplanowane na 23 czerwca. Kampanie w jego sprawie trwa już w najlepsze. To okazja dla wielu polityków do przypomnienia o swoim istnieniu, a przemówienie obfitują zwykle w barwne retoryczne zwroty. Podczas przemówienia w siedzibie eurosceptycznej kampanii Vote Leave (Głosuj za wyjściem) w Londynie Gove przyrównał Unię Europejską do Austro-Węgier pod rządami Habsburgów, Imperium Rosyjskiego za czasów cara Mikołaja II oraz Imperium Ottomańskiego w ostatnich latach jego istnienia.– [Podobnie jak one], Unia Europejska jest wielonarodową federacją bez demokratycznie wybranego przywódcy lub rządu, z politykami dyktowanymi przez centralną biurokrację, ze sztucznym parlamentem bez szerokiego mandatu do działania i z peryferiami, które są albo biedne, albo chcą się odłączyć – powiedział Gove. Gove kpi z UE Jednocześnie minister sprawiedliwości odrzucił argumenty zwolenników pozostania w Unii Europejskiej, jakoby Wielką Brytanię czekała katastrofa gospodarcza i polityczna poza wspólnotą. – Oni chcą, żebyśmy uwierzyli, że Wielka Brytania jest w tak złej kondycji, że nie przetrwa bez pomocy Jean-Claude'a Junckera i jego Komisji Europejskiej, a jeśli odważymy się domagać się swoich praw, to całe zło tego świata spadnie nam na głowę. Traktują ludzi jak dzieci, którym nie można ufać, a które łatwo wystraszyć opowieściami o duchach – grzmiał Gove. – Londyńskie City [dzielnica finansowa] będzie miastem duchów; nasz przemysł zostanie ukarany bardziej niż ten Korei Północnej; miną dekady zanim pierwszy brytyjski land rover zostanie ponownie sprzedany we Francji, a w tym czasie nasi farmerzy będą musieli się przeprowadzić, by uniknąć biedy gorszej niż podczas wielkiego głodu w Irlandii (w latach 1845-1849) – kpił polityk.Gove wskazał, że dalsza obecność Wielkiej Brytanii w Unii Europejskiej wiąże się z napływem imigrantów z całej Europy, wzrastającą składką członkowską, gigantycznymi obciążeniami legislacyjnymi i obowiązkiem przyjęcia nowych państw członkowskich w przyszłości.",,
"Witold Repetowicz: Trump ma duże szanse, by rządzić do 2024 r.","Wbrew pozorom Donald Trump ma bardzo duże szanse na reelekcję w 2020 roku, a do żadnego impeachmentu nie dojdzie. Czarne chmury zbierają się natomiast nad Demokratami. O tym, że Trump może pozostać lokatorem Białego Domu do 2024 roku, powinni pamiętać również niektórzy polscy politycy.","Gdy czyta się informacje na temat rekordowo niskiej popularności Trumpa, uznania go przez większość Amerykanów za odpowiedzialnego za shutdown, czy też o wiszącym nad nim widmie impeachmentu, to wydaje się, że sprawa jest oczywista: w 2020 r. dojdzie do zmiany prezydenta. Ale to tylko pozorna oczywistość. W rzeczywistości to nie Donald Trump ma obecnie więcej powodów do martwienia się, lecz Demokraci. Republikanie są zjednoczeni jak nigdy, a Demokraci wkrótce rzucą się sobie nawzajem do gardeł.  Shutdown bynajmniej nie zaszkodził Trumpowi, i to mimo że zgodnie z większością sondaży to jego większość Amerykanów obwiniała za ten kryzys. Na tym etapie to jednak bez znaczenia, podobnie jak pojawiające się wyliczenia, jakie straty poniosła z tego powodu amerykańska gospodarka.  Pomijając wątpliwą wiarygodność tych wyliczeń, to nie będą one miały żadnego znaczenia dla przeciętnego wyborcy Trumpa. Z jego punktu widzenia znacznie bardziej istotne jest to, że w sprawie shutdownu mógł liczyć na wsparcie ze strony praktycznie wszystkich liczących się polityków Partii Republikańskiej, w tym takich jak Mitt Romney, typowany na lidera wewnątrzpartyjnej opozycji wobec prezydenta.  Mógł liczyć również na Marco Rubio czy Teda Cruza, swoich głównych kontrkandydatów w wyścigu o republikańską nominację w 2016 r. Rubio, podobnie zresztą jak większość republikańskich senatorów, nie zgadza się przy tym z planami Trumpa wycofania wojsk amerykańskich z Syrii i Afganistanu. Ale w sprawie muru na granicy z Meksykiem wszyscy Republikanie mówią jednym głosem i nikt się nie wyłamał z najmniejszą nawet krytyką Trumpa w czasie shutdownu.   Groźba impeachmentu to bajka Trumpowi nie grozi żaden impeachment, bo do skutecznego usunięcia prezydenta z urzędu potrzeba zgody 2/3 senatorów. Nakręcanie tej kwestii w mediach służy tylko do osłabiania Trumpa, ale na dłuższą metę nie będzie działało. Bo ile można?  Nim kampania prezydencka się rozkręci, zostanie z tego zimny kotlet, którego odgrzewanie już nic nie da. Tymczasem Demokraci wiedzą, że nieudany impeachment może tylko wzmocnić Trumpa. Tak było w przypadku Clintona w lutym 1999 r., gdy Republikanie przegrali batalię o jego usunięcie z urzędu w związku z tym, że składał on fałszywe zeznania i namawiał do tego innych.  Według sondażu przeprowadzonego w listopadzie 2018 r. 39% Amerykanów popiera impeachment Trumpa. Może się wydawać, że to dużo, ale w przypadku Clintona było to 35%. Pod koniec 1999 r. w sondażu dla CNN połowa ankietowanych przyznała, że popierała impeachment, ale aż 57% uznało, że decyzja Senatu była słuszna, a 2/3 było przekonanych, iż usunięcie prezydenta z urzędu byłoby szkodliwe dla USA. Dla większości republikańskich senatorów głosowanie za impeachmentem Trumpa byłoby politycznym samobójstwem. Tymczasem Republikanie mają 53 miejsca w stuosobowym Senacie, więc zwolennicy impeachmentu musieliby do tego przekonać co najmniej 20 senatorów republikańskich. Rzecz całkowicie niemożliwa. Spór o mur i shutdown doprowadził do zwarcia szeregów Republikanów i w takiej sytuacji tym bardziej każdy polityk tej partii, który opowiedziałby się za impeachmentem, zostałby zmieciony przez wyborców tej partii jako zdrajca. Na początku stycznia Mitt Romney ostro zaatakował Trumpa w artykule napisanym dla „Washington Post” i szybko tego pożałował, choć jego krytyka nie dotyczyła muru i shutdownu.  Na Romneya spadły gromy nawet ze strony jego własnej rodziny, która oświadczyła, że interes partii jest ważniejszy od więzów krwi. Niedługo potem Romney koncentrował się już na krytyce Demokratów w związku ze sporem o sfinansowanie muru.   Rekordowo niskie poparcie?  Dla Trumpa korzyści ze starcia z Demokratami w kwestii muru są oczywiste. Po pierwsze, jest to konsolidacja poparcia w partii, która daje mu absolutną gwarancję ponownej nominacji i nierealności impeachmentu. Po drugie, badania opinii publicznej wskazały, że w czasie shutdownu wzrosło poparcie dla budowy muru do rekordowych 42%.  Jeszcze więcej, bo 48% ankietowanych przez ABC, uznawało problem bezpieczeństwa granicy z Meksykiem za poważny problem, a 52% ankietowanych przez CBS uważało, że Demokraci powinni zgodzić się na sfinansowanie muru.  Faktem jest, że sondażowa średnia pozytywnych ocen prezydentury Trumpa wynosi obecnie 41% przy 55% ocen negatywnych. Ale Kongres pozytywnie ocenia tylko 18% Amerykanów, główną oponentkę Trumpa, czyli demokratyczną szefową Izby Reprezentantów Nancy Pelosi – 35%, a lidera Demokratów w Senacie – 29%. Czyli Trump i tak pozostaje liderem popularności przy swej „rekordowej niepopularności”.  Ponadto w sondażach dotyczących oceny polityki gospodarczej Trumpa ma on przewagę ocen popierających go (średnia 48,6 do 46,4). Zresztą Trump zawsze wypadał źle w sondażach, również w tych przeprowadzanych, zanim wygrał w wyborach z Hillary Clinton. Wtedy również sądzono, że zwycięstwo Trumpa to absurd, że nawet nominacji nie zdobędzie. Dlatego obecnie dla Trumpa ważniejsze jest to, jak go oceniają Republikanie, a tu źle nie jest. W grudniu 2018 r. 88% Republikanów deklarowało poparcie dla Trumpa.  Natomiast pod koniec stycznia, jeszcze w czasie shutdownu, w sondażu dla „Washington Post”, 65% wyborców tej partii chciało ponownej nominacji Trumpa, a 32% uważało, ze kandydatem powinien być kto inny. Informacja ta podana została jako oznaczająca sensacyjnie wysoki odsetek przeciwników Trumpa w jego partii. Tymczasem pokrywa się ona ze wcześniejszym sondażem Zogby, według którego 64% Republikanów chce nominacji ich partii dla Trumpa, a 9% dla Mitta Romneya (inni potencjalni kontrkandydaci Trumpa dostali jeszcze niższe poparcie).   Tymczasem sondaże odnoszące się do walki o nominację w Partii Demokratycznej wskazują, że faworytem jest Joe Biden, były wiceprezydent za czasów Baracka Obamy. Popiera go jednak tylko 33% Demokratów, podczas gdy lista jego wewnątrzpartyjnych rywali jest długa. Póki co najgroźniejszym wydaje się być Bernie Sanders, który był również w 2016 roku głównym konkurentem Hillary Clinton. Wojna domowa Demokratów o Izrael i zaangażowanie militarne za granicą  Sondaże pokazują też, że obecnie Trump przegrałby praktycznie z każdym kandydatem Demokratów. Ich przewaga, według sondażu PPP przeprowadzonego w czasie shutdownu, wynosiła od 12 pktów procentowych w przypadku Bidena do 5 pktów. Pozamiatane? Niezupełnie.  Kilka miesięcy przed wyborami w 2016 r. Hillary miała przewagę siedmiopunktową. Tymczasem do wyborów jest jeszcze 21 miesięcy, w czasie których Trump, mając nominację w kieszeni i zjednoczonych wokół niego Republikanów, będzie się przypatrywał bratobójczej wojnie w szeregach Demokratów. To właśnie dlatego na tym etapie konsolidacja poparcia wewnątrzpartyjnego (czemu sprzyjał shutdown i debata o murze) jest dla niego ważniejsza niż słupki poparcia.  Dwa lata temu siedemdziesięcioletni wówczas Trump był najstarszym prezydentem USA w chwili wyboru. Tymczasem Joe Biden w 2020 roku będzie miał 78 lat, a Sanders – 79. Pozostali potencjalni kandydaci mają natomiast niewielkie doświadczenie polityczne i bardzo lewicowe poglądy. Jednym z tematów, które w najbliższym czasie będą dzielić Demokratów, będzie stosunek do Izraela.  Środowiska żydowskie w USA są bardzo wpływowe i dotyczy to również Demokratów. Tymczasem coraz więcej polityków Partii Demokratycznej, w szczególności dwie muzułmanki wybrane do Izby Reprezentantów w 2016 r., ma negatywny stosunek do Izraela. Republikanie już postanowili to wykorzystać, przepychając w Senacie ustawę zwalczającą tzw. akcję BDS, czyli bojkot Izraela.  Większość demokratycznych senatorów jest przeciw takiej ustawie i Marco Rubio zdążył już oskarżyć Demokratów o to, że poprzez shutdown blokują proizraelskie projekty ustaw.  Joe Biden znany jest ze swojego stanowiska proizraelskiego. Natomiast Sanders, który sam jest Żydem, krytykował wielokrotnie Izrael. Kamala Harris, czołowa kandydatka lewego skrzydła Demokratów, okazała się z kolei krytykiem wielu posunięć Obamy (u którego Biden był wiceprezydentem) w sprawie Izraela jako niewystarczająco popierających Izrael. Będąc od 2016 r. senatorem z Kalifornii wielokrotnie już zdążyła poprzeć proizraelskie inicjatywy Trumpa wbrew ogólnemu nastawieniu własnej partii. Harris jest natomiast zwolenniczką powszechnego ubezpieczenia społecznego i darmowej opieki zdrowotnej, co w USA jest sprawą niezwykle kontrowersyjną.  Ocenia się że 177 mln Amerykanów straci wtedy swoje programy prywatnych ubezpieczeń, a w ciągu 10 lat USA będzie to kosztować 32,6 bln dolarów. Trump będzie wówczas to punktować: nie daliście mi 5 mld na mur, a chcecie wydać 10 tys. razy więcej na tzw. Medicare! Skrajnie lewicowych, przynajmniej jak na warunki USA, pomysłów demokratycznych rywali o nominacje jest zresztą więcej. Ale to nie wszystko. Demokraci pokłócą się też o zaangażowanie militarne za granicą. W czwartek Senat przegłosował stosunkiem 68 – 23, przy 9 głosach wstrzymujących się uchwałę sprzeciwiającą się planom Trumpa wycofania wojsk z Syrii i Afganistanu.  Niemal wszyscy Republikanie zagłosowali za, natomiast połowa Demokratów, w tym Sanders i Harris, głosowali przeciw. To dość paradoksalne, ale nastroje antywojenne na coraz bardziej rozrastającym się lewym skrzydle Demokratów bardziej przybliżają ich do izolacjonizmu Trumpa niż do politycznego dorobku Bidena, który np. głosował za interwencją w Iraku w 2003 r.   Aborcja po urodzeniu vs. mur Jest jeszcze jedna kwestia, która będzie osłabiać Demokratów – ich radykalne stanowisko w sprawie tzw. „późnej aborcji”. Na przykład demokratyczny gubernator Wirginii Ralph Northam jest zwolennikiem, by „aborcja” była możliwa w określonych przypadkach, również po urodzeniu się dziecka, a w Nowym Jorku już uchwalono, że będzie ona dopuszczalna do momentu porodu.",,
Marszałek dolnośląski zaniepokojony wypowiedziami premiera Saksonii,"Marszałek województwa dolnośląskiego wysłał list do premiera wschodnioniemieckiego landu Saksonia Michaela Kretschmera, w którym wyraził zaniepokojenie jego prorosyjskimi wypowiedziami. Kretschmer mówił m.in. o zniesieniu sankcji wobec Rosji.","Premier Saksonii uczestniczył w Międzynarodowym Forum Gospodarczym w Petersburgu, gdzie stwierdził, że Rosja jest ważnym strategicznie partnerem Niemiec. Domagał się ponadto zniesienia sankcji wobec Rosji oraz dokończenia budowy gazociągu Nord Stream 2.Na te słowa zareagował Cezary Przybylski, który wyraził „głębokie zaniepokojenie”. Marszałek województwa dolnośląskiego przypomniał również o „solidarności, wspólnocie, wartościach historycznych i współpracy na pograniczu”, o czym mówiono na jubileuszowym posiedzeniu gabinetów Dolnego Śląska i Saksonii. Regiony te są partnerami od 20 lat. „W pełni rozumiem, że jako szefowie regionów musimy dbać o gospodarcze interesy naszych małych ojczyzn. Przynależność do wspólnoty europejskiej jednak nakłada na polityków regionalnych szczególne zadanie. Kwestie unijne uznane za priorytetowe i wspólne powinny takimi pozostać” – napisał w liście marszałek. Podkreślił, że nie ma uzasadnienia dla poparcia budowy Nord Stream 2. Dodatkowo zaniepokoiły go słowa o zniesieniu sankcji wobec Rosji. Jak przypomniał, są one pokłosiem bezprawnej aneksji Krymu i agresji wobec Ukrainy. „Przykre jest Pana poparcie dla zmiany decyzji UE, którą uważam za słuszną” – zaznaczył marszałek.",,
Nastolatkowie drukowali fałszywe setki. Wpadli przez brak precyzji,"Dwóch 18-latków z Wałbrzycha wpadło na pomysł, jak dzięki domowej drukarce dorobić się fortuny. Niestety - dla nastolatków - fałszywe setki wykryła ekspedientka jednego ze sklepów i powiadomiła policję. Jednemu z nich grozi kara nawet 25 lat pozbawienia wolności.","Do zdarzenia doszło w miniony wtorek po południu. Ekspedientka jednego z wałbrzyskich sklepów zorientowała się, że 18-latek płaci za zakupione produkty spożywcze sfałszowanymi banknotami. Przybyli na miejsce policjanci stwierdzili nieautentyczność banknotów. Świadczyły o tym m.in. brak znaków wodnych, ten sam numer banknotu, nierówne wycięcie papieru oraz odwrócony do góry nogami wydruk na awersie. Młodociany przestępca został więc zatrzymany.Śledczy ustalili, że nastolatek miał wspólnika, który zajmował się drukowanie pieniędzy. Tego samego dnia drugi z 18-latków został zatrzymany. Funkcjonariusze w jego mieszkaniu zabezpieczyli laptopa, drukarkę oraz pendrive’a, które były wykorzystywane przez mężczyzn do drukowania pieniędzy.",,
Oficjalne wyniki z Zachodniopomorskiego. KO minimalnie przed PiS,"W zachodniopomorskim sejmiku Koalicja Obywatelska uzyskała 13 mandatów, Prawo i Sprawiedliwość -11, Bezpartyjni Samorządowcy - 3, PSL - 2 i SLD - 1 - poinformowała Wojewódzka Komisja Wyborcza w Szczecinie.","Do Sejmiku Województwa Zachodniopomorskiego wejdzie pięć komitetów wyborczych. 13 mandatów uzyskała Koalicja Obywatelska, 11 mandatów Prawo i Sprawiedliwość, 3 mandaty Bezpartyjni Samorządowcy, 2 mandaty Komitet Wyborczy PSL i jeden KKW SLD Lewica Razem – poinformował we wtorek wieczorem przewodniczący Wojewódzkiej Komisji Wyborczej Tomasz Czapiewski. Pozostałe komitety nie przekroczyły progu wyborczego.W zachodniopomorskim sejmiku zasiada 30 radnych. W poprzedniej kadencji, od 2014 r. najwięcej, bo 12 radnych miała PO, PiS - 6, PSL - 4, SLD - 3, a Zachodniopomorska Inicjatywa Samorządowa - 4. Jedna radna była niezrzeszona.",,
Będzie nowa próba „puczu”? „Być może opozycja szykuje powtórkę z grudnia 2016 r.”,"W środę w różnych miastach Polski są planowane manifestacje „Dziś sędziowie, jutro ty!”. W czwartek odbędzie się ostatnie przed świętami posiedzenie Sejmu. Politycy Prawa i Sprawiedliwości nie wykluczają, że może dojść do powtórki wydarzeń sprzed trzech lat, nazywanych próbą „puczu”. – Osobiście czuję, że opozycja, przede wszystkim Platforma Obywatelska, być może przy wsparciu Lewicy, może szykować taki scenariusz – powiedział portalowi tvp.info poseł PiS Jan Mosiński.","– Opozycja przez całą kadencję VIII i teraz obecnie IX nie ma pomysłu na Polskę, jest niespójna programowo. Szuka ewentualnych szans, aby w sposób pozademokratyczny przejąć władzę w Polsce. To jest zwykły pucz, anarchia. Cokolwiek miałoby się wydarzyć, nie cofniemy się przed reformą wymiaru sprawiedliwości. Dokończymy to, co zapowiadaliśmy i to, czego oczekują od nas obywatele – dodał Mosiński, który zastrzegł, że Zjednoczona Prawica jest przygotowana na „alternatywne” prowadzenie obrad Sejmu. – Mam wrażenie, że to próba zrobienia tego, co było już trzy lata temu. Wtedy też był grudzień. Opozycja wraca do tych samych metod, bo dalej nie ma poczucia, że jest alternatywą dla PiS. Chyba straciła ostatnie trzy lata i nic nie posunęła się do przodu. Te manifestacje pokazują, że opozycja nie ma pomysłu, jak trafić do opinii publicznej i odgrzewa stare kotlety wiedząc, że ten temat wcześniej nie chwycił i teraz też nie chwyci – stwierdził z kolei eurodeputowany PiS Ryszard Czarnecki. 16 grudnia 2016 r. marszałek Marek Kuchciński wykluczył z obrad posła PO Michała Szczerbę po tym, jak poseł wszedł na mównicę z kartką z napisem „#WolneMediawSejmie” (Sejm rozważał ograniczenie dostępu dziennikarzy do hallu głównego, z czego potem się wycofał). Po wykluczeniu Szczerby rozpoczęła się blokada mównicy, która trwała prawie miesiąc. Manifestanci pod Sejmem usiłowali blokować wyjazd polityków. Doszło do przepychanek z policją. Przy świątecznych stołach wiele rodzin dyskutuje o polityce, dlatego na Wiejskiej każde ugrupowanie chce dać zapamiętać się swoim zwolennikom w tym okresie. Czy może dojść do podobnych wydarzeń jak w 2016 r? – Opozycja pokazała, że nie ma czegoś takiego jak granica obciachu. Nie życzę polskiemu parlamentaryzmowi, żeby do takich kabaretowych scen ponownie doszło – odpowiedział europoseł Czarnecki z PiS.  Poseł Koalicji Obywatelskiej Michał Szczerba nie chciał rozmawiać z nami na temat manifestacji dotyczących wymiaru sprawiedliwości ani porównywać ich do wydarzeń sprzed trzech lat. – Nie odpowiem. Głupie porównanie – napisał w SMS.  Bardziej rozmowny był poseł KO Mirosław Suchoń. – To PiS de facto prowadzi pucz. Prowadzi rewolucję, próbując nas zawrócić z demokratycznego państwa prawnego na drogę jakiejś socjalistycznej, totalnej utopii. Kiedy ta rewolucja jest przez władzę dokonywana, trudno nie odnieść wrażenia, że to specjalne pobudzenie emocji przed świętami, żeby ten konflikt eskalować – mówił nam. Parlamentarzysta liczy na to, że PiS wycofa projekt dotyczący zmian w ustawach o sądach powszechnych i Sędzie Najwyższym. Na ile opozycja jest zdeterminowana, żeby zablokować projekt? Czy ponownie dojdzie do okupacji mównicy? – To jest scenariusz, który próbuje napisać rządząca partia. Liczymy jednak na to, że dojdzie do samorefleksji, która spowoduje wycofanie się z tych zapisów – stwierdził. Co, jeśli tak się nie stanie? – Jeżeli PiS przepchnie przez parlament tę ustawę i zostanie podpisana przez prezydenta, będzie to oznaczało wyjście ze wspólnoty europejskiej. Krok we wschodnim kierunku sprawowania władzy, czyli rosyjskim czy białoruskim. Tak jak tam na czele państwa będzie stał satrapa, który nic wspólnego z demokratycznym państwem nie ma – dodał Suchoń.  – Mam nadzieję, że nie będzie powtórki z 2016 r. i nie będzie żadnych prowokacji. Nie o to chodzi w reformie wymiaru sprawiedliwości, żeby obie strony ze sobą walczyły, tylko żeby ze sobą rozmawiały. Ci, którzy chcą tego typu protestów, nie chcą sprawnych sądów w Polsce, tylko zbić polityczny kapitał. Instrumentalnie wykorzystują sędziów, którzy nie zawsze orientując się, gdzie jest racja, ulegają zbiorowej nagonce – powiedział z kolei poseł PiS Bartosz Kownacki. Poseł nie spodziewa się, żeby protesty przyciągnęły tłumy. – Będą ci, którzy są zainteresowani politycznie i część sędziów. Zwykły obywatel coraz mniej rozumie, o co w tej sprawie chodzi. Zwykły obywatel chce, żeby sądy działały sprawnie i sprawiedliwie. Nie rozumie wojenki między władzą ustawodawczą, wykonawczą i sądowniczą – mówił Kownacki.",,
Lubnauer: Wielu Polaków czeka na koalicję Nowoczesnej z PO,"Dla mnie nie ulega żadnej wątpliwości, że bardzo wielu Polaków czeka na koalicję Nowoczesnej z Platformą Obywatelską – mówiła w środę w radiowej Trójce liderka Nowoczesnej Katarzyna Lubnauer. Jej zdaniem taka koalicja byłaby sukcesem opozycji.","Lubnauer zaznaczyła, że niedługo mija 100 dni od czasu, gdy w listopadzie ub. roku zastąpiła Ryszarda Petru na stanowisku przewodniczącego Nowoczesnej. Jak podkreśliła, podstawowym zobowiązaniem było dla niej zawarcie koalicji do wyborów sejmikowych.– W tej chwili to dogrywamy. Jesteśmy w tej chwili na tym etapie ostatnim – wskazała. – Dla mnie nie ulega żadnej wątpliwości, że bardzo wielu Polaków czeka na tę koalicję Nowoczesnej z Platformą, która byłaby rozszerzana o inne podmioty – przekonywała. Zdaniem Lubnauer taka koalicja byłaby sukcesem opozycji.W ocenie liderki Nowoczesnej, do wyborów samorządowych „zostało jeszcze całkiem sporo czasu”. – To jest czas również na to, żeby Nowoczesna mogła uświadomić bardzo wielu Polakom, że nie ma nowoczesnej Polski bez wartości liberalnych, które reprezentuje Nowoczesna – dodała Lubnauer.Pod koniec stycznia liderzy PO Grzegorz Schetyna i Nowoczesnej Katarzyna Lubnauer poinformowali o woli zawiązania koalicji na tegoroczne wybory samorządowe. Porozumienie miałoby dotyczyć  wspólnych list do sejmików województw. Oba ugrupowania planują też wystawienie wspólnych kandydatów m.in. na prezydentów miast. Jedno takie porozumienie już jest – dotyczy startu duetu Rafał Trzaskowski – Paweł Rabiej w wyborach w Warszawie. Pierwszy z nich, poseł PO, jest kandydatem na prezydenta stolicy, drugi – polityk Nowoczesnej – na jego ewentualnego zastępcę w ratuszu.",,
"Niemcy ubijają krowy, bo brakuje paszy","Susza daje się we znaki europejskim rolnikom. Niemcy są zmuszeni ubijać krowy, bo brakuje paszy. My na razie mamy zapasy, ale rolny rynek i tak się zachwieje – ocenia „Puls Biznesu”.","O suszy i związanych z nią problemach rolników słychać u nas głównie w kontekście mniejszych zbiorów zbóż i wyceny strat. U naszych zachodnich sąsiadów głośno jest natomiast o drastycznym ograniczeniu liczebności stad bydła mięsnego i krów mlecznych.Rolnicy pozbywają się zwierząt, również młodych, bo nie mają czym ich karmić – na wysuszonych polach nie rośnie trawa. W pierwszych trzech tygodniach lipca liczba ubojów krów i jałówek w Niemczech wzrosła o 14 proc.– Znamy sytuację Niemców, u nas jeszcze nie jest tak źle. Wielu rolników ma zapasy paszy z poprzedniego roku. Kto ich jednak nie zrobił, też będzie zmuszony do redukcji stada albo – czysto teoretycznie – zakupu paszy na rynku. To jednak kosztowne rozwiązanie – tłumaczy Jerzy Wierzbicki, prezes Polskiego Zrzeszenia Producentów Bydła Mięsnego.Bydło to nie jedyny problem Niemców. Tamtejsi konsumenci już mogli się zapoznać z nagłówkami o nadciągającym braku... frytek, a w najlepszym przypadku znaczącym wzroście ich cen. BOGK, tamtejszy związek przetwórców owoców i warzyw, poinformował o mniejszych zbiorach ziemniaków i „dramatycznej” sytuacji branży.Ziemniaki, choć rosną, są dużo mniejsze. W efekcie, jak donoszą dziennikarze agencji DPA, prawdopodobnie przemysł będzie musiał produkować krótsze frytki. Importem też się nie poratuje, bo inni również cierpią z powodu suszy.",,
Tysiące ekologów blokuje kopalnie węgla. Kilku policjantów zostało rannych,Kilka tysięcy ekologów wtargnęło na teren kilku kopalń odkrywkowych węgla brunatnego w Brandenburgii oraz w okolicy Lipska we wschodnich Niemczech. Aktywiści próbują zablokować ich prace i domagają się natychmiastowego zamknięcia wszystkich odkrywkowych kopalń węgla brunatnego. W wyniku starć policji z ekologami trzech policjantów zostało rannych.,"W Jaenschwalde niedaleko granicy w Polską około czterystu aktywistów, siadając na tory kolejowe zablokowało transport węgla z kopalni. Interweniowała policja, używając pałek i gazu łzawiącego. Rzecznik prasowy policji w Brandenburgii Torsten Herbst poinformował, że podczas próby odblokowania kopalni doszło do starć policji z agresywnymi ekologami. Trzech policjantów zostało rannych.  Do strać z policją doszło także na terenie kopalni odkrywkowej koło Lipska, gdzie kilkuset ekologów przerwało policyjną blokadę i wtargnęło na teren kopalni. Ekolodzy zapowiadają, że akcja protestacyjna potrwa kilka dni. Rząd federalny zamierza eksploatować odkrywkowe kopalnie węgla brunatnego do 2038 roku. Pokłady tego węgla w Niemczech szacuje się na ponad 40 miliardów ton.",,
Córka Kornela Morawieckiego: Tata był bohaterem walki o wolną Polskę. To Wałęsa zdradził,"Tata był bohaterem walki o wolną Polskę. To Wałęsa zdradził – powiedziała w rozmowie z „Super Expressem” Marta Morawiecka, córka zmarłego marszałka seniora Kornela Morawieckiego. Była to reakcja na słowa byłego prezydenta, który na konwencji KO stwierdził, że twórca Solidarności Walczącej był zdrajcą.","Wałęsa podczas niedzielnej konwencji Koalicji Obywatelskiej powiedział, że wybaczył szefowi Solidarności Walczącej, zmarłemu Kornelowi Morawieckiemu, bo „po chrześcijańsku należy to zrobić”. – A co oni z niego robią? – bohatera. A on w środku – stan wojenny, atakują nas ze wszystkich stron, a on kozak zakłada Solidarność Walczącą. Co to było? Zdrada, proszę panów. Zdrajca. Taka jest prawda – powiedział Wałęsa. Do słów byłego prezydenta odniosła się Marta Morawiecka, córka marszałka seniora. „Wałęsa atakiem na mojego tatę sam sobie wystawia świadectwo. Zatracił wszelką miarę i sam powinien przyznać się do swojej przeszłości. Były prezydent nie oszuka prawdy. Bo to on porzucił wartości, zdradził ideały, zdradził przyjaciół, zdradził sprawę” – powiedziała w rozmowie z „Super Expressem”.",,
"Nord Stream 2. Rosja przyznaje, że samodzielnie nie dokończy inwestycji","Amerykańskie sankcje na Nord Stream 2 przynoszą skutki. Po wycofaniu się szwajcarskiego wykonawcy szef rosyjskiej państwowej Zjednoczonej Korporacji Budowy Statków Aleksiej Rachmanow przyznał, że Rosja nie da rady samodzielnie dokończyć gazociągu.","W programie Rossija 24 Rachmanow wskazał, że Rosjanie nie dysponują odpowiednimi technologiami i statkami kładącymi gazociągi. Podkreślił, że na wybudowanie statków potrzeba minimum 6 lat. – Dwa na projektowanie i cztery na budowę – zaznaczył. Jego zdaniem będzie też to droższe niż użycie już istniejących technologii i statków.Rosyjski premier Dmitrij Miedwiediew twierdzi jednak, że Gazprom dysponuje alternatywnym wariantem zakończenia budowy gazociągu łączonego Rosję i Niemcy, bez uczestnictwa zachodnich firm. Jak informuje „Kommiersant”, Rosja mogłaby wykorzystać należący do giganta gazowego specjalistyczny statek Akademik Czerkieskij.Telewizja Biełsat wskazuje, że istnieje jednak zagrożenie, iż Waszyngton również na niego nałoży sankcje, przez co nie będzie mógł wpływać do europejskich portów. Zdaniem cytowanych przez gazetę ekspertów, nie jest to duży problem, a po zakończeniu budowy mógłby być on tylko wykorzystywany na rosyjskich wodach.",,
"Salvini o grupach politycznych w przyszłym PE: Mamy już sojuszników, m.in. w Polsce","Wicepremier Włoch i lider prawicowej Ligi Matteo Salvini oświadczył w środę, że nie zamierza powoływać z antysystemowym Ruchem Pięciu Gwiazd wspólnej grupy w przyszłym Parlamencie Europejskim. „Mamy już sojuszników, między innymi w Polsce” – dodał.","W wywiadzie radiowym Salvini, odnosząc się do sugestii włoskiej prasy o tym, że chce zaproponować koalicyjnemu ruchowi utworzenie wspólnej grupy w PE po majowych wyborach, odparł, że nie rozważa takiej możliwości. – Wybory do Parlamentu Europejskiego będą okazją do zmiany; my jako Liga mamy jasne idee co do tego, jak zmienić Unię – stwierdził w komercyjnym włoskim radiu. – Mamy już naszych sojuszników na poziomie międzynarodowym, we Francji, Niemczech, w Belgii, w Polsce, w Szwecji i na szczęście jako Liga odgrywamy centralną rolę – zaznaczył przywódca Ligi. W styczniu Salvini był w Warszawie, gdzie rozmawiał także z prezesem PiS Jarosławem Kaczyńskim na temat współpracy. Salvini wyjaśnił, że w obecnym momencie wybory do PE wydają mu się „odległe”. Podkreślił, że zajmuje się teraz sprawami wewnętrznymi w kraju.",,
Egipt: opozycja krytykuje Mursiego,"– Chcę politycznej, socjalnej i gospodarczej stabilności – zadeklarował prezydent Egiptu. Mohammed Mursi wyszedł do zgromadzonych przed pałacem prezydenckim w Kairze demonstrantów, którzy popierają wprowadzenie dekretu gwarantującego prezydentowi niemal absolutną władzę. Tymczasem na placu Tahrir trwa demonstracja opozycji. – Dekret prezydenta to krok w kierunku dyktatury – ostrzegają egipscy liberałowie i lewica.","Jak podaje telewizja Al-Jazeera, policja rozpyliła w kierunku manifestantów na placu Tahrir gaz łzawiący. Trzy osoby zostały ranne.  Mursi wydał w czwartek kilka dekretów, które, jak oceniają zagraniczneagencje, znacznie rozszerzają jego prerogatywy. Jeden z dekretów nakazujepowtórne procesy wysokich urzędników ery Mubaraka, inny wzmacnia ochronęczłonków Zgromadzenia pracujących nad nową konstytucją. Jak pisze agencja dpa, siły lewicowe i liberalne są oburzone ostatnimidecyzjami głowy państwa. W Kairze doszło w czwartek wieczorem, krótko poogłoszeniu zmian w prawie, do demonstracji przeciwników i zwolennikówMursiego. Laureat Pokojowej Nagrody Nobla, Mohamed ElBaradei powiedział, że egipskarewolucja została zduszona. Jego zdaniem Mursi ogłosił sam siebie „władcą zrozkazu Boga”. – Nie chcemy nowego dyktatora – powiedziała publicystka Mona al-Tahawi.   Dekret zakładający powtórzenie procesów oznacza, że były prezydent HosniMubarak również może być powtórnie sądzony. Mubarak został skazany w czerwcu na karę dożywotniego więzienia za współudział w zabójstwie kilkusetdemonstrantów w trakcie krwawego tłumienia ubiegłorocznych protestów, którego obaliły. Mursi zdymisjonował też w czwartek prokuratora generalnego Abdela MagidaMahmuda, aby, jak podaje Reuters, ułagodzić uczestników protestów,domagających się powtórnego dochodzenia w sprawie urzędników, którzy tłumili powstanie przeciwko Mubarakowi. Nowym prokuratorem generalnym na cztery lata został desygnowany na to stanowisko przez prezydenta Talat Abdullah. Kolejny dekret prezydenta Egiptu uniemożliwia rozwiązanie Zgromadzeniazajmującego się opracowaniem nowej konstytucji kraju i daje mu więcej czasuna zakończenie prac. Nowa konstytucja to fundamentalny element przechodzenia Egiptu do demokracji, lecz jej tworzenie jest niewolne od sporów, głównie między islamistami a ich krytykami reprezentującymi świeckie postawy. Obie izby parlamentu są zdominowane przez islamistycznych sojusznikówMursiego. (Parlament został rozwiązany 16 czerwca 2012 r. na mocy decyzjiNajwyższego Trybunału Konstytucyjnego uznającego za nieważne mandaty 1/3deputowanych. Prezydent Mursi anulował tę decyzję, z kolei 10 lipca 2012r.Trybunał uznał dekret prezydenta o ponownym zwołaniu parlamentu za niezgodny z konstytucją). Prezydent wydał swe dekrety w dzień po zakończeniu mediacji między Izraelem a rządzącym w Strefie Gazy palestyńskim Hamasem, co doprowadziło do zawarcia zawieszenie broni w ich konflikcie.",,
Ambasadorzy krajów UE uzgodnili sankcje na Rosję za agresję na Morzu Azowskim,"Ambasadorzy państw Unii Europejskiej uzgodnili w Brukseli nałożenie sankcji na osiem osób z Rosji, odpowiedzialnych za zatrzymanie 24 marynarzy z Ukrainy podczas zeszłorocznego incydentu w rejonie Morza Azowskiego – poinformowało PAP źródło unijne.","Jak dodało źródło, decyzja o sankcjach ma zostać sformalizowana w przyszłym tygodniu. Restrykcje obejmą zakaz wjazdu do UE oraz zamrożenie aktywów na terytorium Unii.W połowie lutego ministrowie spraw zagranicznych krajów UE na spotkaniu w Brukseli dali zielone światło dla nałożenia dodatkowych sankcji na Rosję w związku z jej agresją wobec Ukrainy w rejonie Morza Azowskiego. Decyzja ministrów była porozumieniem politycznym, następnie miały zostać wypracowane szczegóły techniczne. Sprawa dodatkowych sankcji na Rosję stała się przedmiotem debaty w Brukseli, ponieważ Moskwa nadal przetrzymuje ukraińskich marynarzy i ukraińskie okręty. Do incydentu zbrojnego doszło w listopadzie 2018 roku. Zdaniem unijnych dyplomatów temat powrócił, bo straciły siłę argumenty osób przekonanych, że należy Rosji dać czas na „wykazanie się” dobrą wolą. Dyplomaci wskazują, że Moskwa nie wykorzystała danego jej czasu na odpowiednią reakcję, tj. nie oddała Ukrainie przejętych okrętów i nie uwolniła marynarzy. Pod koniec listopada 2018 roku siły rosyjskie ostrzelały trzy małe okręty ukraińskie, które próbowały przepłynąć z Morza Czarnego na Morze Azowskie przez Cieśninę Kerczeńską, kontrolowaną przez Rosję. Jednostki zostały przejęte, a 24 członków ich załóg aresztowano; ostatnio ich areszt przedłużono do 24 kwietnia. Incydent wywołał oburzenie międzynarodowej opinii publicznej. UE zabiega o uwolnienie marynarzy.",,
Trump wezwał Erdogana do „natychmiastowego” zawieszenia broni,Prezydent USA Donald Trump w poniedziałek podczas rozmowy telefonicznej wezwał tureckiego prezydenta Recepa Tayyipa Erdogana do „zakończenia inwazji” w Syrii i do ogłoszenia „natychmiastowego zawieszenia broni” – poinformował amerykański wiceprezydent Mike Pence.,"– Stany Zjednoczone chcą, aby Turcja powstrzymała inwazję, wdrożyła natychmiastowe zawieszenie broni i rozpoczęła negocjacje z siłami kurdyjskimi w Syrii w celu położenia kresu przemocy. USA nigdy nie dały zielonego światła do ataku na Kurdów – powiedział Pence i dodał, że na wniosek Trumpa wkrótce odwiedzi Turcję.Według Pence'a Trump podczas rozmowy z Erdoganem był „bardzo stanowczy”, natomiast prezydent Turcji obiecał, że „nie przeprowadzi ataku na miasto Ajn al-Arab (kurd. Kobane)”.Wcześniej w poniedziałek Trump podpisał rozporządzenie wykonawcze o nałożeniu sankcji na trzech tureckich ministrów. Sankcjami objęci zostali ministrowie energii Fatih Donmez, obrony Hulusi Akar i spraw wewnętrznych Suleyman Soylu.Turcja od środy prowadzi inwazję wojskową w północno-wschodniej Syrii. Atak jest wymierzony w siły kurdyjskich Ludowych Jednostek Samoobrony (YPG), które Ankara uważa za terrorystów; są one jednak wspierane przez Zachód i stanowią trzon Syryjskich Sił Demokratycznych (SDF), które odegrały decydującą rolę w pokonaniu Państwa Islamskiego w Syrii; SDF kontrolują obecnie większość północnych terenów tego kraju.",,
Fogiel: system sądownictwa jest domeną wewnętrzną krajów UE,"Traktaty UE przewidują, że system sądownictwa jest domeną wewnętrzną krajów członkowskich – powiedział wicerzecznik PiS Radosław Fogiel w rozmowie z „Super Expressem”.","Fogiel w był pytany m.in. o działania UE w zakresie praworządności w Polsce oraz o nowelizację ws. odpowiedzialności dyscyplinarnej sędziów.  – Stanowieniem polskiego prawa zajmuje się polski parlament. Doceniamy, że ktoś za granicą interesuje się naszymi rozwiązaniami, ale raczej staramy się być tutaj konsekwentni – powiedział. Dodał, że zgodnie z traktatami UE, system sądownictwa jest domeną wewnętrzną krajów członkowskich.  – Polska przestrzega wyroków TSUE i je wykonuje - taka jest decyzja rządu PiS w przeciwieństwie do poprzedników, którzy mieli niewykonane wyroki Trybunału Sprawiedliwości – powiedział Fogiel.  Wicerzecznik PiS został także zapytany, czy gdyby był wyrok TSUE nakazujący Polsce wycofanie się z kontrowersyjnych zapisów ustawy dot. sędziów, to zostanie on wykonany.",,
Włochy z nowym burmistrzem. Artur W. odwołany,"Rada Dzielnicy Włochy podjęła uchwałę o wyborze na burmistrza dzielnicy zgłoszonego przez Koalicję Obywatelską Jarosława Karcza, dotychczasowego zastępcy burmistrza Pragi Południe. Wcześniej odwołano dotychczasowego burmistrza Włoch Artura W., podejrzanego o korupcję.","Kontrkandydatem Karcza był zgłoszony przez radnych niezależnych (z poparciem klubu PiS) działacz społeczny Włodzimierz Makowiecki, który bezskutecznie kandydował do rady dzielnicy Włochy w ubiegłorocznych wyborach samorządowych. Kandydaturę Karcza poparło 14 z 21 radnych, sześć osób oddało głos na Makowieckiego, a jeden głos był nieważny.Przedstawiając się, Makowiecki podkreślił, że od 40 lat działa w różnych stowarzyszeniach sportowych w tej dzielnicy. Krytykował byłego burmistrza, zaznaczając jednak, że dzisiaj nie triumfuje. – Bardzo boleję nad tym, co się stało – mówił o zarzutach postawionych Arturowi W. Ocenił, że „wielka tragedia, jaka się wydarzyła” to czas, aby nie kontynuować polityki prowadzonej w dotychczasowy sposób.Kandydaturę Karcza przedstawił radnym szef klubu radnych KO Dominik Wymysłowski, który podkreślał, że nowy zarząd będzie się musiał zmierzyć m.in. z przeprowadzeniem kompleksowego audytu w urzędzie dzielnicy. Jak przekonywał, Karcz to osoba z ogromnym doświadczeniem w pracy w samorządzie. – Jak również osoba, która jest przeszkolona m.in. w zakresie audytu wewnętrznego. Mamy nadzieję, że będzie osobą, która przede wszystkim odbuduje zaufanie do urzędu – przekonywał.Przez Wisłę– Od 1994 r. pracuję w mieście stołecznym Warszawa, pracowałem na różnych stanowiskach, zajmowałem się również pomocą społeczną. Od 13 lat jestem zastępcą burmistrza na Pradze Południe – prezentował się przed wyborem nowy burmistrz. Jak podkreślił, w praskim urzędzie zajmował się oświatą, inwestycjami, polityką społeczną, zasobami lokalowymi, a także ochroną środowiska.Odnosząc się do sprawy byłego burmistrza dzielnicy, Karcz podkreślił, że należy ją wyjaśnić „od początku do końca w każdym szczególe”, a także „wprowadzić pewne standardy bezpieczeństwa”, aby w przyszłości nie zdarzyły się takie sytuacje.Podkreślił, że to, co się wydarzyło, odebrało dobre imię burmistrzowi, ale też dzielnicy. – Dlatego chciałbym, jeśli mnie państwo wybierzecie burmistrzem, skupić się na przywróceniu wiarygodności i odbudowie wizerunku dzielnicy – mówił. – Taka sytuacja, która miała tutaj miejsce, nigdy nie powinna się wydarzyć w żadnym samorządzie – przyznał, dodając, że nie jest to sprawa barw partyjnych, lecz uczciwości i charakteru.",,
"Kaczyński: Dążymy do tego, aby miasto i wieś żyły na tym samym poziomie","Jarosław Kaczyński powiedział w Chełmie (woj. lubelskie), że Prawo i Sprawiedliwość zabiega o państwo, które służy Polakom i jest wiarygodne. – Zadajemy sobie pytanie, jak przedłużyć ten dobry czas Polski – mówił, apelując o udzielenie jego ugrupowaniu poparcia w zbliżających się wyborach parlamentarnych.","– Jesteśmy partią, która dąży do tego, aby miasto i wieś żyły na tym samym poziomie – mówił Jarosław Kaczyński, zwracając się do mieszkańców Chełma zgromadzonych na pikniku rodzinnym zorganizowanym przez Prawo i Sprawiedliwość. – Wiarygodność to coś, o co zapobiegaliśmy, ale także w dużej mierze odbudowaliśmy. To podstawa demokratycznego państwa – podkreślał lider PiS. – A to jest warunek funkcjonowania dobrej demokracji, dobrego państwa. Bo jeżeli w demokracji jest tak, że mamy wybory, mamy kampanię, i różni ludzie, różne partie coś zapowiadają, coś obiecują, a później tego nie wykonują, to ta demokracja jest w istocie fikcją. To jest po prostu oszustwo, a nie żadna demokracja – przekonywał prezes PiS.Według niego „o tym trzeba pamiętać, kiedy stawiamy sobie to pytanie, w jaki sposób przedłużyć ten dobry czas, ten czas wiarygodności, ten czas pełnionych obietnic”. – Bo czy w Polsce było tak, że zawsze obietnice były spełnione? Sądzę, że przynajmniej bardzo wielka część spośród państwa uważa, że było inaczej, bo przypomnijmy sobie choćby takie sprawy już zupełnie oczywiste. Obiecywano solennie »nie podniesiemy wieku emerytalnego«, został podniesiony. Myśmy go dopiero przywrócili do dawnego stanu - podkreślał.Chciałbym namówić państwa do tego, żeby w wyborach decyzja była na »tak« dla dobrego czasu dla Polski, na »tak« dla wiarygodności, a to w dzisiejszych warunkach oznacza na »tak« dla PiS, dla Zjednoczonej Prawicy - mówił Jarosław Kaczyński.  Wizyta lidera PiS w woj. lubelskim jest kontynuacją objazdu polityków partii po kraju, który został zainaugurowany w miniony weekend w gminie Gózd na Mazowszu.",,
Dobra sytuacja finansów pozwala na „dzielenie się wzrostem gospodarczym z obywatelami”,"– Przedstawiony w sobotę podczas konwencji wyborczej w Lublinie program to kontynuacja polityki, którą prowadzimy od czterech lat – powiedział rzecznik rządu Piotr Müller.","Podczas sobotniej konwencji wyborczej w Lublinie liderzy PiS, w tym prezes partii Jarosław Kaczyński, premier Mateusz Morawiecki i była premier Beata Szydło przedstawili zapowiedzi programowe partii przed wyborami parlamentarnymi.Wśród zapowiedzi znalazło się podniesienie pensji minimalnej 1 stycznia 2020 r. do 2600 zł, do końca 2020 r. do 3000 zł, a do końca 2023 r. do 4000 zł. Ponadto PiS zaproponował m.in. drugą trzynastą emeryturę w 2021 r., zrównanie dopłat do hektara dla rolników, zwiększenie do 1200 zł minimalnej emerytury, przeznaczenie po 2 mld zł na fundusz modernizacji szpitali oraz fundusz modernizacji szkoły, podniesienie ryczałtu dla małych i średnich przedsiębiorstw z 250 tys. do 1 mln euro i dalej do 2 mln euro oraz powołanie specjalnego Funduszu 100 obwodnic.",,
"Nie żyje bp Kazimierz Ryczan, były ordynariusz diecezji kieleckiej",Biskup senior diecezji kieleckiej Kazimierz Ryczan nie żyje – podała w środę na Twitterze Katolicka Agencja Informacyjna. Zmarł po długiej i ciężkiej chorobie. Był ordynariuszem diecezji w latach 1993-2014.,"78-letni bp Ryczan od kilku tygodni przebywał w Świętokrzyskim Centrum Onkologii w Kielcach. W poniedziałek, w 24-rocznicę jego sakry biskupiej, w kieleckiej katedrze modlono się podczas mszy świętej w jego intencji. Biskup Kazimierz Ryczan urodził się w 1939 roku w Żurawicy na Podkarpaciu. Święcenia kapłańskie przyjął w 1963 roku z rąk biskupa przemyskiego Franciszka Bardy. 17 lipca 1993 roku papież Jan Paweł II mianował go na ordynariusza diecezji kieleckiej. Sakrę biskupią otrzymał z rąk ówczesnego metropolity krakowskiego kardynała Franciszka Macharskiego, abp. Edwarda Nowaka i bp. Mieczysława Jaworskiego. We wrześniu 1993 roku odbył się ingres do Bazyliki Katedralnej w Kielcach. Uroczystości żałobne potrwają dwa dni  Uroczystości pogrzebowe biskupa Kazimierza Ryczana rozpoczną się w  poniedziałek 18 września – poinformował ks. dr Mariusz Cisowski, rzecznik Kurii Diecezjalnej w Kielcach.  Tego dnia o godz. 16.00 trumna z ciałem biskupa zostanie przywieziona do Domu Biskupiego, a przed godz. 17.00 nastąpi jej wyprowadzenie do Bazyliki Katedralnej w Kielcach. Tam zostanie odprawiona msza św., której będzie przewodniczył były metropolita krakowski kardynał Stanisław Dziwisz. Po mszy rozpocznie się modlitewne czuwanie, które potrwa do godz. 21.00. Uroczystości pogrzebowe we wtorek 19 września rozpoczną się o godz. 13.00 przewiezieniem trumny do kościoła św. Trójcy przy Wyższym Seminarium Duchownym. Odprawiona tam będzie modlitwa różańcowa w intencji zmarłego księdza biskupa. O godz. 14.00 nastąpi wyprowadzenie do Bazyliki Katedralnej, gdzie o 15.00 odbędzie się msza św. pogrzebowa, której przewodniczył będzie metropolita krakowski abp Marek Jędraszewski. Po mszy trumna złożona zostanie w podziemiach Bazyliki Katedralnej w Kielcach, w krypcie Biskupów Kieleckich pod prezbiterium.",,
Pokłosie tragicznych pożarów w Grecji. Opozycja żąda dymisji premiera Tsiprasa,"Grecka opozycja żąda dymisji premiera Aleksisa Tsiprasa. Znalezienia i ukarania winnych tragedii we wschodniej Attyce chcą też mieszkańcy spalonych terenów. Premier poinformował wczoraj, że weźmie na siebie odpowiedzialność, ale nie ogłosił rezygnacji. W pożarach, które wybuchły w poniedziałek niedaleko Aten życie straciło 88 osób.","Opozycja twierdzi, że deklaracje Aleksisa Tsiprasa o wzięciu na siebie politycznej odpowiedzialności to puste słowa. Mówią o cynizmie i braku wstydu. Podkreślają też, że Grecy nie doczekali się nawet jednego słowa „przepraszam” za to, co się stało. Żądają przeprowadzenia śledztwa i postawienia przed sądem osób, które dopuściły się zaniedbań, co doprowadziło do tak wielkiej tragedii. Opozycja podkreśla, że usprawiedliwienia rządu Aleksisa Tsiprasa, który mówi o podpaleniach, silnym wietrze i nielegalnie wybudowanych domach są niedopuszczalne. Eksperci tłumaczą, że takie zachowanie władz odbiera poczucie bezpieczeństwa obywatelom i pokazuje, że państwo nie jest w stanie ich ochronić. Pytają też, dlaczego nie zarządzono ewakuacji miejscowości Mati, którą zaatakowały płomienie. Mieszkańcy od pierwszych godzin po tragedii oskarżali greckie władze, że zostali pozostawieni na pastwę żywiołu bez żadnej pomocy.W szpitalach wciąż przebywa kilkadziesiąt osób, rannych w pożarach. Dziewięć jest w stanie ciężkim.",,
Niemieckie media: Rosja rozmieszcza w tajemnicy rakiety balistyczne SSC8,"Niemiecka gazeta „Frankfurter Allgemeine Sonntagszeitung”, opierając się na zachodnich raportach wywiadowczych, twierdzi, że Rosja w tajemnicy rozmieściła cztery bataliony wyposażone w wyrzutnie rakiet balistycznych SSC8. Rozmieszczone rakiety – zdaniem dziennika– są w stanie dosięgnąć Europy Zachodniej.","„Frankfurter Allgemeine Sonntagszeitung” pisze, że Rosja umieściła rakiety na poligonie Kapustin Jar w obwodzie astrachańskim, w okolicach Jekaterynburga, w pobliżu Mozdoku w Północnej Osetii oraz w mieście Szuja około 300 kilometrów na północny wschód od Moskwy.  Według gazety, wszystkie rakiety posiadają zasięg powyżej dwóch tysięcy trzystu kilometrów, co pozwala na zaatakowanie celów w Europie Zachodniej. Do tej pory Moskwa podawała, że te pociski samosterujące mają zasięg tylko czterystu osiemdziesięciu kilometrów.   Niemiecka gazeta, powołując się na raporty wywiadowcze twierdzi, że Rosja posiada obecnie 64 pociski samosterujące, które mogą być wyposażone zarówno w głowice konwencjonalne, jak i jądrowe.   Według „Frankfurter Allgemeine Sonntagszeitung”, posiadanie przez Rosję zakazanych przez traktat INF rakiet SSC8 miało było przyczyną zerwania traktatu przez Stany Zjednoczone.",,
„Skazanie sędziego Topyły było nie na rękę całej nadzwyczajnej kaście”,"– Nikomu aż takie roztargnienie się nie zdarza  – ocenił w programie „Woronicza 17” prezydencki minister Andrzej Dera, komentując sprawę sędziego Mirosława Topyły.  Sąd Najwyższy uniewinnił sędziego uznając, że mógł przez nieuwagę zabrać nie należące do niego 50 zł.     Według posła PiS Dominika Tarczyńskiego sprawa jest dowodem na konieczność reformy wymiaru sprawiedliwości.  Polityk Nowoczesnej Piotr Misiło zwrócił uwagę, że „sąd też czasami bywa roztargniony, tak jak redaktorzy telewizji publicznej, tak jak politycy PiS”.","W marcu zeszłego roku sędzia Mirosław Topyła, ówczesny wiceprezes Sądu Rejonowego w Żyrardowie, zabrał banknot położony na ladę stacji paliw pod Sochaczewem przez starszą kobietę, która na chwilę odwróciła się od kasy. Zdarzenie nagrał system monitoringu. Za karę sąd dyscyplinarny usunął Topyłę ze stanu sędziowskiego. We wtorek tę decyzję zmienił Sąd Najwyższy, uniewinniając sędziego.              W swojej przemowie przed SN Topyła argumentował  że jego sprawa jest elementem nagonki na środowisko sędziowskie.    „Pokrętna argumentacja”               – To nie jest żaden element nagonki. Ten film w sposób oczywisty pokazuje ten fakt, który miał miejsce. Każdy, niezależnie od tego, jaki ma zawód, jaką pełni funkcję sam może się odnieść do tego, co na tym filmie widać. To, co ja zauważyłem, to sędzia, który płaci bilonem, odbiera resztę 50 zł. Nikomu się aż takie roztargnienie nie zdarza  – ocenił Andrzej Dera z Kancelarii Prezydenta RP.              – Ocena tego faktu jest druzgocąca, bo sąd I instancji mówi: „ewidentnie winny, nie budzi to najmniejszej wątpliwości”, a  Sąd Najwyższy próbuje pokrętną argumentacją uniewinnić tego sędziego – mówił prezydencki minister . Wskazał, że przekaz dla społeczeństwa jest taki, że „prawo dla sędziów jest inne”.  – To jest bulwersujące i pokazuje, jak reforma sądownictwa jest niezbędna i potrzebna – dodał.   „Nie jestem sądem”               Andrzej  Halicki  (PO) zapytany, czy nie uważa, że sąd taką decyzją sprzeniewierzył się wszystkim zasadom, powiedział: – Nie, dlatego że nie jesteśmy w gronie, które analizuje cały przebieg zdarzenia i wszystkie dowody . – Nie jestem sądem i nie zamierzam nim być – dodał, wskazując, że patologię widzi raczej w sposobie wyboru sędziów do KRS.               Wątpliwości co do winy sędziego nie miał natomiast Dominik Tarczyński (PiS).  W jego ocenie w sprawie sędziego „doszło do konsultacji politycznych”. – To było nie na rękę całej nadzwyczajnej kaście, aby skazać tego sędziego, bo to byłoby kolejnym potwierdzeniem, że reforma (wymiaru sprawiedliwości – red.) jest potrzebna – powiedział. Piotr Misiło z Nowoczesnej przyznał, że to, co widział na filmie, „wygląda bardzo źle”. – Trudno mi sobie wyobrazić, aby mówić o jakimś banalnym rozkojarzeniu, aczkolwiek może być w życiu różnie, bo w różnych sytuacjach w życiu byliśmy. Sąd też czasami bywa roztargniony, tak jak redaktorzy telewizji publicznej, tak jak politycy PiS. Czasami wszyscy bywają roztargnieni – powiedział.  Dodał, że to, że sąd wydał taką a nie inną decyzję nie znaczy, że należy „niezgodnie z prawem powoływać sędziów Krajowej Rady Sądowniczej”.  „Środowisko powiązane w różnych układach”              Według Agnieszki Ścigaj (Kukiz ’15) wyrok Sądu Najwyższego jest dowodem na to, że środowisko sędziowskie jest niezdolne do tego, by się „oczyścić, ponaprawiać”. – To środowisko jest mocno powiązane w różnych układach i samo nie jest się w stanie zreformować –  powiedziała.               Powściągliwość w ocenie sędziego zachował Adam Struzik (PSL). – Przede wszystkim chcę powiedzieć, że nasza siódemka tutaj to nie jest coś większego niż Sąd Najwyższy. Uważam że politycy, a także dziennikarze powinni być wstrzemięźliwi w komentowaniu wyroków niezależnych sądów. Tak samo jak w ferowaniu wyroków – powiedział.  „Każdy mógł zgłosić się do konkursu”  Politycy komentowali też kandydatury do Krajowej Rady Sądownictwa, które w czwartek ogłosiło Centrum Informacyjne Sejmu. Andrzej Dera podkreślił, że „każdy mógł zgłosić się do konkursu w taki czy inny sposób”. – Ci, którzy się nie zgłosili, (…) nie mają prawa w tej chwili do krytyki – ocenił.  – Jak chcieli wpływać na polskie sądownictwo mogli się zgłosić i mogli być wybrani przez polski parlament – dodał minister.Według polityka PO Andrzeja Halickiego rząd PiS „stworzył system oligarchiczny” w sądownictwie. – Tylko już nawet nie związany z samorządem sędziowskim czy prawniczym, tylko z tym, przed czym przestrzegaliście – władzą jednego ośrodka, czyli Ministerstwa Sprawiedliwości i Zbigniewa Ziobry osobiście – powiedział. Jego zdaniem, kandydatury na sędziów KRS „płyną z gabinetu” szefa MS.Z kolei Agnieszka Ścigaj z Kukiz'16 podkreśliła, że i sędziowie, i politycy, a przede wszystkim obywatele, powinni mieć wpływ na reformę sądownictwa. Jej zdaniem „udział obywateli jest konieczny, tylko trzeba ich traktować poważnie”.",,
Obława na nielegalnych imigrantów. Ponad 40 tys. aresztowań w USA,"Zgodnie z podanymi w środę danymi, pierwsze 100 dni prezydentury Donalda Trumpa przyniosło w USA wzrost aresztowań dokonanych przez Urząd Imigracji i Egzekwowania Ceł (Immigration and Customs Enforcement ICE) o 38 proc. w porównaniu z rokiem poprzednim.","Przedstawiciele administracji prezentując dane powiedzieli, że agenci imigracyjni, którzy zostali uwolnieni od ograniczeń nakładanych na nich przez administrację byłego prezydenta USA Baracka Obamy, dokonują znacznie więcej aresztowań.  Liczba aresztowań nielegalnych imigrantów mających kartotekę kryminalną wzrosła o 20 proc. – objęły one niemal 30,5 tys. osób. Zatrzymania nielegalnych imigrantów bez wyroku karnego wzrosły o 60 proc., co oznacza około 10,8 tys. aresztowań.",,
Premier: ustawa aborcyjna jest optymalna,"– Jestem zwolennikiem utrzymania status quo, jeśli chodzi o ustawę aborcyjną, bo uważam, że to dowód realnego podejścia do tego, co dziś w Polsce jest możliwe – powiedział premier Donald Tusk, który w sobotę był gościem Kongresu Kobiet.","– Jeśli chodzi o liberalizację ustawy aborcyjnej, to tutaj bez bicia przyznawałem się, że nie jestem zwolennikiem liberalizacji ustawy aborcyjnej. Ja nie będę w tej kwestii się angażował, jestem zwolennikiem utrzymania status quo – oświadczył premier.     Po tych słowach w Sali Kongresowej, gdzie toczą się obrady rozległo się głośne buczenie.  – Nie przyjechałem tutaj po to, aby oszukiwać w tej kwestii –  odparł szef rządu. Tusk podkreślił jednocześnie, że udało się „zatrzymać dość radykalny projekt zwiększenia rygorów, jeśli chodzi o ustawę aborcyjną”.     – Myślę, że sporo pracy w to włożyłem, aby zaostrzenie ustawy aborcyjnej nie stało się faktem. Bo to status quo uważam za optimum i za dowód realnego podejścia do tego, co dziś w Polsce jest możliwe – zaznaczył.      Premier odnosił się do postulatów zgłoszonych podczas ubiegłorocznego Kongresu Kobiet, informując, w jakim stadiu realizacji się znajdują. Wśród nich były m.in. ustawa żłobkowa, ratyfikacja konwencji Rady Europy ws. zapobiegania i zwalczania przemocy wobec kobiet, instytucjonalna opieka nad małymi dziećmi, a także promocja równego udziału obojga rodziców w opiece i wychowaniu.   –   Jeśli ktoś będzie przesadzał w kwestii związków partnerskich, przyniesie to odwrotne od zamierzonych skutki  – ocenił premier Donald Tusk.  Powiedział, że kluczowe jest wychowanie wszystkich Polaków do maksymalnej tolerancji.    W swoim przemówieniu Tusk przedstawił działania podjęte przez rząd na rzecz realizacji postulatów poprzedniego Kongresu Kobiet. Temat związków partnerskich – jak przyznał Tusk – nie był w planie przemówienia, lecz został wywołany wystąpieniem jednej z uczestniczek obrad.    Kiedy na scenie w Sali Kongresowej pojawił się Tusk, Anna Zawadzka, działaczka LGBT znana, jako Anka Zet, zaczęła wykrzykiwać przez megafon swoje pytania i zarzuty wobec premiera. Sala próbowała zagłuszyć ją oklaskami, usiłowano odebrać jej megafon. Ostatecznie została dopuszczona do głosu. Zawadzka pytała premiera m.in. o to,  kiedy zostanie przyjęte rozwiązania dotyczące związków partnerskich.   Premier do tego pytania odniósł się na końcu swojego wystąpienia.  – Nie jestem zdeklarowanym zwolennikiem najbardziej progresywnych projektów z różnych względów. Przede wszystkim z tego tytułu, że bardzo obawiam się także skutków społecznych i publicznych – powiedział o związkach partnerskich Tusk.  Jego zdaniem prace nad zmianami ustawowymi powinny być prowadzone w taki sposób, by nie powodowały wzajemnej agresji.    Apelował do uczestniczek Kongresu, by rzetelnie oceniały to, co naprawdę można uzyskać. Ustawa o związkach partnerskich – podkreślił szef rządu – wymaga nie tylko większości w parlamencie, lecz również „faktycznej i to przygniatającej większości wśród Polaków”.",,
Polski drugim językiem po angielskim nad Tamizą,"Język polski jest najbardziej rozpowszechnionym językiem w Anglii i Walii wśród mieszkańców, którzy na co dzień w domu nie posługują się angielskim – wynika ze spisu ludności z końca 2011 roku.","Polski słychać częściej niż języki subkontynentu indyjskiego – pendżabi i urdu, co jest efektem dużej migracji Polaków do Wielkiej Brytanii po otwarciu brytyjskiego rynku pracy z dniem akcesji Polski do UE 1 maja 2004 roku.   Najwięcej ludzi posługujących się na co dzień innym językiem niż angielski mieszka w Londynie. Według Narodowego Urzędu Statystycznego (ONS) odsetek rodowitych, białych Brytyjczyków mieszkających w brytyjskiej stolicy spadł do 45 proc. We wszystkich 33 gminach Londynu z wyjątkiem City mówi się ponad 100 językami.  Z danych ONS opublikowanych w grudniu 2012 roku wynika, że liczba stałych mieszkańców Anglii i Walii urodzonych w Polsce wynosi 579 tys. Polacy są drugą co do wielkości, po przybyszach z Indii, grupą narodowościową w Anglii i Walii wśród 7,5 mln mieszkańców Wysp urodzonych za granicą.  Angielski jest językiem ojczystym dla 92 proc. mieszkańców Anglii i Walii. Pozostałe 8 proc. posługuje się na co dzień innymi językami niż angielski, z czego 20 proc. zna angielski tylko w stopniu podstawowym. Ok. 130 tys. osób nie zna go w ogóle.  Wyniki spisu publikowane są stopniowo. Z danych opublikowanych w połowie stycznia wynika m.in., iż imigranci z nowych państw UE stanowią 4,5 proc. ludności Londynu. Najliczniejsi są Polacy, Słowacy i Litwini.  Najwięcej imigrantów z nowych krajów UE mieszka w gminie Haringey w północnym Londynie, gdzie stanowią 9 proc. ogółu mieszkańców. Na dalszych miejscach znajdują się, także położone na północnych obrzeżach Londynu, gminy Waltham Forest i Newham oraz Ealing w zachodnim Londynie.  W tej ostatniej gminie, gdzie Polacy osiedlali się po zakończeniu II wojny światowej, stanowią obecnie 6,4 proc. ogółu ludności.",,
Ziobro o sprawie byłego wiceministra MS: Nie będę tolerował tego rodzaju zachowań,"Jak tylko dowiedziałem się o możliwym naruszeniu standardów przez sędziów zatrudnionych w Ministerstwie Sprawiedliwości, natychmiast podjąłem decyzję o ich zwolnieniu. Nie będę tolerował tego rodzaju zachowań – powiedział minister sprawiedliwości Zbigniew Ziobro, komentując sprawę byłego wiceministra Łukasza Piebiaka.","–Jeżeli pojawią się w przyszłości inne osoby, które byłyby zamieszane w ten proceder niezależnie, z której będą strony będę działał równie stanowczo, czyli odwołanie z ministerstwa, postępowanie dyscyplinarne, jeśli są ku temu przesłanki też oczywiście postępowanie karne – mówił w TVP Info Zbigniew Ziobro.  W poniedziałek portal Onet.pl opisał kontakt, jaki w mediach społecznościowych wiceminister Piebiak utrzymywał z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Stowarzyszenia Sędziów Polskich Iustitia prof. Krystiana Markiewicza. Działania Emilii miały polegać na anonimowym rozsyłaniu, m.in. do mediów i sędziów, materiałów, które miały służyć kompromitowaniu sędziów. Miało to się odbywać za wiedzą wiceministra Piebiaka.  Po tych informacjach Piebiak poinformował w oświadczeniu przesłanym PAP, że podał się do dymisji. Piebiak poinformował również, że złoży pozew przeciwko redakcji Onet.pl, która – jak dodał – „rozpowszechnia pomówienia” na jego temat „oparte na relacjach niewiarygodnej osoby”.",,
Kolejna demonstracja w Tbilisi – tym razem bez incydentów,"Setki osób protestowały w sobotę wieczorem w Tbilisi przeciwko rosnącym wpływom Rosji w Gruzji. Demonstracja miała spokojny przebieg. Jej uczestnicy domagali się dymisji szefa MSW, odpowiedzialnego ich zdaniem za działania policji wobec demonstrantów dwa dni wcześniej.","Opozycja, która organizuje protesty przed siedzibą parlamentu, domaga się także uwolnienia zatrzymanych uczestników czwartkowych demonstracji, a także rozmów na temat wcześniejszych wyborów parlamentarnych. Na niedzielę zapowiada kolejny protest.Tysiące demonstrantów, protestując przeciwko obecności rosyjskiego deputowanego do Dumy Państwowej Siergieja Gawriłowa, który w gruzińskim parlamencie przemawiał po rosyjsku z miejsca przewodniczącego, usiłowało w czwartek wtargnąć do budynku parlamentu.W starciach z policją rannych zostało co najmniej 240 osób, z których ponad 50 nadal przebywa w szpitalach. Policjanci użyli gumowych kul, gazu łzawiącego i pałek, a protestujący obrzucali funkcjonariuszy butelkami i kamieniami. Policja zatrzymała ponad 300 osób. Rzecznik Kremla: to antyrosyjska prowokacjaRzecznik Kremla Dmitrij Pieskow oznajmił w piątek, że „wszystko, co zdarzyło się wczoraj w Gruzji, jest niczym innym niż antyrosyjską prowokacją”.Rosyjskie władze ostrzegły swoich turystów o potencjalnym ryzyku związanym z podróżowaniem do Gruzji. W piątek wieczorem Rosja ogłosiła dekret prezydenta Władimira Putina o wstrzymaniu pasażerskich połączeń lotniczych w Gruzją.Stosunki dyplomatyczne między Gruzją a Rosją zostały zerwane po kilkudniowym konflikcie w sierpniu 2008 roku, gdy Gruzja podjęła zbrojną próbę odzyskania kontroli nad Osetią Południową, regionem, który oderwał się od niej w latach 90. i przy nieformalnym wsparciu Moskwy uzyskał faktyczną niezależność od Tbilisi. Rosja odpowiedziała wprowadzeniem swych wojsk do tej republiki i dalej w głąb gruzińskiego terytorium.W wyniku konfliktu Rosja uznała niepodległość nie tylko Osetii Południowej, lecz także drugiej separatystycznej republiki gruzińskiej, Abchazji; obecnie rozlokowane są tam rosyjskie oddziały.",,
Doktryna Sasina. „Konieczne zmiany prawa koncernowego”,"– Aby skutecznie realizować doktrynę Jacka Sasina, tj. plan konsolidacji państwowego majątku, aby zwiększyć synergię między spółkami oraz pomnożyć posiadane przez polskie państwo aktywa, potrzeba skuteczniejszych narzędzi do zarządzania „grupą polskie państwo” – powiedział w rozmowie z „Gazetą Polską Codziennie” wiceminister aktywów państwowych Janusz Kowalski.","Kowalski wskazał, że resort będzie chciał przeprowadzić zmiany legislacyjne dotyczące prawa koncernowego, „tak, aby umożliwić łatwiejsze zarządzanie i koordynowanie dużymi strukturami”.– Polski Kodeks spółek handlowych, jeśli chodzi o konstrukcję koncernu, jest cały czas niedoskonały. Brakuje jasnych uregulowań w zakresie prawa koncernowego, którego beneficjentami będą nie tylko PGNiG, PKN Orlen czy PGZ, lecz także prywatne koncerny działające w Polsce – ocenił.– Doktryna Jacka Sasina, jest podstawą funkcjonowania Ministerstwa Aktywów Państwowych. Wicepremier i szef resortu szuka takich elementów w działaniach poszczególnych przedsiębiorstw, które mają pomóc im wzajemnie współpracować – wskazał wiceminister.",,
Unia Europejska mocno uderza w Rosję. Zakaz inwestycji i ograniczenie turystyki na Krymie,"Unia Europejska zdecydowała się poszerzyć sankcje wobec Rosji. Zakazała wszelkich inwestycji na Krymie i ograniczyła tam możliwości handlu. Jak powiedziała rzeczniczka Komisji Europejskiej, ma być to czytelna wiadomość, że Zachód nie uznaje nielegalnej aneksji półwyspu przez Rosję.","Agencja AFP cytuje rzeczniczkę KE Maję Kocijanczicz, która wezwała Rosję do zakończenia kryzysu ukraińskiego. Czytelnym sygnałem dla Rosji mają być poszerzone sankcje.Europejskie firmy nie będą mogły nabywać na Krymie nieruchomości ani dostarczać tam towarów. Wprowadzono też ograniczenia w podróżach: europejskie biura podróży nie będą mogły od teraz organizować wycieczek na Krym. Także statki z UE nie będą miały prawa zawijać do krymskich portów, chyba że znajdą się w awaryjnej sytuacji.- Nowe ograniczenia, zatwierdzone przez rządy 28 państw UE w procedurzepisemnej, zostaną opublikowane w piątek i wejdą w życie w sobotę -powiedziała Kocijanczicz na konferencji prasowej. Decyzję o zaostrzeniusankcji mają potwierdzić w czwartek unijni przywódcy na szczycie w Brukseli.W Brukseli o UkrainieKrym został anektowany przez Rosję w marcu, po tym jak na półwyspie przeprowadzono nieuznawane przez Ukrainę i Zachód referendum ws. niepodległości.W minionych miesiącach UE wprowadziła embargo na towary z Krymu i zakazałanowych inwestycji w tamtejsze projekty infrastrukturalne, telekomunikacyjne isektor energetyczny. Sytuacja na Ukrainie będzie jednym z głównych tematów kolacji unijnychprzywódców w czwartek w trakcie szczytu UE. W projekcie dokumentu końcowegoszczytu Ukrainie poświęcone są jedynie dwa akapity, w których Uniapotwierdza, że nie uznaje aneksji Krymu przez Rosję, wzywa wszystkie strony,w tym Rosję, do realizacji porozumienia o zawieszeniu broni z Mińska, a takżegrozi wprowadzeniem nowych sankcji, jeśli okaże się to konieczne.",,
"Proletariusze wszystkich krajów, nękałem własną rodzinę","Samobójstwa dwójki dzieci, śmierć w wyniku niedożywienia kolejnej trójki, wykorzystywanie, także seksualne, pomocy domowej – to nie efekt działań socjopaty pokroju Josefa Fritzla, tylko filozofa humanisty szukającego sposobu na naprawę ludzkości. Sprzeczności w tym niemieckim myślicielu było zresztą więcej – dość powiedzieć, że był też Żydem antysemitą. Mimo, iż przyczynił się pośrednio do powstania jednej z najbardziej nieludzkich ideologii – komunizmu, Karol Marks nadal ma swoich wyznawców.","Kompromitacja systemu socjalistycznego czy komunistycznego w Europie nie oznaczała upadku idei Karola Marksa. Na francuskich, i nie tylko, uczelniach wciąż studiuje się jego prace, głównie stricte filozoficzne. Ta materia nie musi jeszcze budzić sprzeciwu, gdyż Marks, pominąwszy jego działalność polityczną, faktycznie miał ogromny wpływ na rozwój myśli filozoficznej XIX i XX wieku.Tym, co musi budzić co najmniej zdziwienie, nie tylko w Polsce, tak doświadczonej przez komunizm, którego jednym z twórców był Marks, jest kult, jakim jest otoczony. Dowodem były niedawne wydarzenia z Trewiru, gdzie z okazji 200. rocznicy urodzin wystawiono mu ogromny pomnik, dar od władz Chińskiej Republiki Ludowej.Podczas uroczystości głos zabrał m.in. szef Komisji Europejskiej Jean-Claude Juncker, który bronił Marksa, nazywając go „obywatelem europejskim”, zapewne w domyśle członkiem ogólnoeuropejskiej wspólnoty, której obecnym świadectwem jest Unia Europejska. Jeżeli tak, należy przyznać, że to patron nader niefortunny.Apel JunckeraJuncker apelował też m.in. by pamiętać o umieszczeniu ideologa socjalizmu w kontekście, bez zrzucania na niego odpowiedzialności za zbrodnie komunistycznych dyktatur. – Jeśli nie ma wspomnień, nie ma przyszłości – przekonywał.Związany z chadecją polityk argumentował, że pamięć polega na „refleksji nad kontekstem”, co w przypadku Marksa powinno oznaczać „zrozumienie” jego dzieł, a nie „obwinianie go za zbrodnie popełnione w imię jego idei”. – Marks nie ponosi odpowiedzialności za wszelkie zbrodnie, za które odpowiedzieć powinni jego rzekomi dziedzice – dowodził.                                                    W Trewirze odsłonięto pomnik Marksa (fot. Thomas Lohnes/Getty Images) Częściowo można się nawet zgodzić, choć trzeba pamiętać, że dziedzictwem Marksa jest przede wszystkim nieludzka doktryna zakładająca bezlitosną walkę jednej grupy ludzi przeciwko drugiej w imię abstrakcyjnego pojęcia. W tej kategorii można ją traktować jako nakłanianie do przemocy. W tym zakresie odpowiedzialność Marksa jest bezsporna i czyni składanie czci filozofowi co najmniej wątpliwym moralnie.Gdyby podzielić dziedzictwo Karola Marksa na trzy kategorie – filozofa, działacza politycznego oraz człowieka prywatnego, okazałoby się, że stosunkowo najmniej wiemy o tej trzeciej. Wyłania się z niej jednak obraz tyrana nie liczącego się ze zdaniem i dobrem innym. – Przyroda jest dobra, nawet jeśli wydaje na świat potwory – stwierdził myśliciel. Całkowita zgoda, choć akurat twórcę tej sentencji należy postrzegać przez pryzmat życia rodzinnego właśnie raczej jako potwora.Jak św. AmbrożyMarks urodził się 5 maja 1818 roku w budynku przy 664 Brückergasse w Trewirze, tym samym mieście, co św. Ambroży, patron pszczelarzy. W rodzinie Żydów aszkenazyjskich. Jego dziadek Meier Halewi Marx był rabinem w Holandii, ale ojciec zrezygnował z tego dziedzictwa. Przeszedł na dominujący w Niemczech luteranizm, żeby nie być związanym niektórymi antysemickimi przepisami. Imię Herschel zamienił na Heinrich.Sam twórca „Kapitału” dał się poznać później jako żarliwy antysemita. „Jaka jest świecka postawa żydostwa? Praktyczna potrzeba, własna korzyść. Jaki jest świecki kult Żyda? Handel. Jaki jest jego świecki Bóg? Pieniądz” – odnotował w artykule „W kwestii żydowskiej”.Krytykował zresztą nie tylko żydostwo w wymiarze społeczno-ekonomicznym, ale też religijnym, jak całą ideę wierzeń w rzeczy nadprzyrodzone. „Nędza religijna jest jednocześnie wyrazem rzeczywistej nędzy i protestem przeciw nędzy rzeczywistej. Religia jest westchnieniem uciśnionego stworzenia, sercem nieczułego świata, jest duszą bezdusznych stosunków. Religia jest opium ludu” – argumentował. Swoją drogą najsłynniejsze zdanie o opium zaczerpnął od swojego przyjaciela, poety Heinricha Heinego. Karol był trzecim z dziewięciorga dzieci. Po śmierci brata Moritza został też najstarszym synem. W wieku 6 lat został ochrzczony i do 12. roku życia miał prywatnego nauczyciela. Potem poszedł do szkoły gimnazjalnej, utworzonej przez Hugona Wyttenbacha, przyjaciela jego ojca, z którym podzielał liberalne poglądy. Szkoła została potem zamknięta przez pruskie władze jako wylęgarnia liberalizmu.Wżeniła się w przemysłowcówRodzina była średnio zamożna. Lepiej powiodło się siostrze matki Karola, Henriette Pressburg, która wyszła za Liona Philipsa pochodzącego z rodu holenderskich przemysłowców. Firma jest obecnie jednym z największych producentów elektroniki na świecie.17-letni Marks podjął studia na Uniwersytecie w Bonn. Wbrew woli ojca, który liczył, że zostanie prawnikiem, wybrał filozofię i literaturę. Dołączył nawet do rozpracowywanego przez policję Klubu Poetów. Tworzył wówczas wiersze, które moglibyśmy nazwać satanistycznymi. ”Wyziewy piekielne pochodzą od mego mózgu / I napełniają go aż ja staję się szalony / Aż moje serce staje się zupełnie zmienione / Patrz na tę szpadę, / Książę ciemności sprzedał ją” – pisał buntownik.Co ciekawe, kilka miesięcy wcześniej napisał pracę maturalną pt. „Zjednoczenie wiernych w Chrystusie”, w której apelował: „Pozostawajcie w jedności z Chrystusem, w najserdeczniejszej, żywej społeczności przeniknięci miłością Chrystusa. Miejcie serca otwarte dla braci, z którymi Jezus łączy nas głęboką miłością, za których sam się ofiarował”.Początkowo na studiach szło mu dobrze, ale potem jego oceny się pogorszyły. Jak to student, pił, awanturował się, trafił na dzień do aresztu. Brał nawet udział w pojedynku z członkiem korporacji Korpus Borussii. Oceniając, że awantury i gorsze stopnie mogą być wpływem środowiska, ojciec po roku przeniósł go na renomowany Uniwersytet w Berlinie.                                                    Filizofia Marksa wciąż jest studiowana i wykładana (fot. Sean Gallup/Getty Images) Potajemne oświadczynyPrzed rozpoczęciem nowych studiów 18-latek zdecydował się na ważny krok. Zakochany od dzieciństwa w starszej od siebie o cztery lata córce barona Ludwika von Westfalen, potajemnie się oświadczył. Johanna Bertha Julie Jenny bez wątpienia również go kochała. Kilka miesięcy później, będąc już w Berlinie, Karol listownie poprosił rodziców Jenny o jej rękę i otrzymał zgodę.Trzeba przy tym stwierdzić, że nie był anonimowym absztyfikantem. Z bratem Jenny Edgarem chodził do szkoły. Przyjaźnił się również z drugim bratem, Ferdynandem, mimo iż ten miał konserwatywne poglądy i potem został nawet szefem pruskiego MSW. Sam przyszły teść miał liberalne poglądy.Podczas studiów w Berlinie, pozostając pod wpływem filozofii Georga Hegla, przyjął lewicowe poglądy. Zdając sobie sprawę, że jego praca doktorska „Różnice między demokrytejską a epikurejską filozofią przyrody” może nie się nie spodobać konserwatywnym wykładowcom, zaprezentował ją w bardziej liberalnej Jenie, gdzie otrzymał doktorat.O karierze akademickiej mógł jednak zapomnieć ze swoimi poglądami. W 1842 roku wyjechał z narzeczoną do Kolonii, gdzie pracował w dzienniku „Rheinische Zeitung”. Na jego łamach wyrażał swoje kształtujące się poglądy na temat ekonomii i socjalizmu, krytykował też wszystkich – zarówno prawicę, jak i lewicę. Pismo było solą w oku władz, więc szybko je zamknięto. Wydalenie z ParyżaMarks szybko stał się czołową postacią paryskiej sceny politycznej, ale i to miasto szybko opuścił. Tym razem wbrew własnej woli, na skutek działań rządu Prus – został wydalony. Wyjechał do Brukseli, w której współtworzył Związek Komunistów. Tam też z Engelsem stworzył „Manifest partii komunistycznej”.Także tu długo nie zabawił. Stąd również został wydalony  i na moment wrócił do Paryża, a potem do Kolonii. Królestwo Prus nie zapomniało o jego działalności i go wydaliło razem z rodziną. Tułaczkę zakończył w Londynie, do którego przyjechał w 1849 roku i spędził tam resztę życia.Mimo arystokratycznego pochodzenia żony, nie mógł liczyć na żadne profity. Podobnie jak w poprzednich miejscach zamieszkania, także w Londynie Marksowie klepali biedę. Filozof współpracował z wieloma gazetami i periodykami, w których wykładał swoje teorie i polemizował z innymi myślicielami. Wgląd w jego charakter daje „laurka”, którą wystawił znanemu działaczowi socjalistycznemu Ferdynandowi Lassalle'owi, którego tytułował „żydowski czarnuch Lassalle”.„Jest dla mnie całkiem jasne, że pochodzi on od Murzynów, którzy towarzyszyli ucieczce Mojżesza z Egiptu (chyba że jego matka lub babka ze strony ojca skrzyżowała się z czarnuchem). Teraz ta mieszanka żydowskości i niemieckości z jednej strony z czynnikiem negroidalnym z drugiej doprowadziła do osobliwego produktu” – opisywał badacz historii kultury. W innym miejscu ten idol postępowej połowy ludzkości wskazywał, że jego adwersarz to „tłusty Żyd wysmarowany brylantyną i noszący tanią biżuterię”. Wsparcie dla PolskiKończąc wątek Marksa, aktywisty politycznego i, jak widzimy, błyskotliwego publicysty, warto podkreślić i pochwalić, że zdecydowanie popierał on dążenia niepodległościowe Polski, jako przeciwwagę dla Rosji, która – jak na ironię – pierwsza wcieliła w życie jego idee, tworząc zbrodniczy system.                                                    Filozof miał siódemkę ślubnych dzieci (fot. Wiki/CC) – Istnieje jedna tylko alternatywa dla Europy: albo azjatyckie barbarzyństwo pod przywództwem moskiewskim zaleje ją jak lawina, albo Europa musi odbudować Polskę, stawiając między sobą a Azją 20 milionów bohaterów, by zyskać na czasie dla dokonania swego społecznego odrodzenia – powiedział na posiedzeniu Rady Międzynarodówki i Towarzystwa Robotniczego w Londynie w styczniu 1866 roku.– Nie brak ludzi naiwnych, którzy sądzą, że dziś wszystko się zmieniło, że Polska przestała być „potrzebnym narodem”, jak napisał pewien Francuz, i pozostała tylko sentymentalnym wspomnieniem, a sentymenty i wspomnienia nie są notowane na giełdzie. Ale cóż się właściwie zmieniło? Czy zmniejszyło się niebezpieczeństwo? Nie. Tylko ślepota intelektualna klas rządzących w Europie doszła do swego zenitu. Polityka Rosji jest niezmienna, co przyznał oficjalny historyk moskiewski Karamzin. Jej metody, jej taktyka czy manewrowanie, mogą się zmieniać, ale gwiazda polarna tej polityki – opanowanie świata – jest gwiazdą stałą – przewidywał nie bez racji. Warto zwrócić uwagę, że te słowa są aktualne także dziś, 150 lat później.Jeżeli chodzi o polską kwestię, Marks nie ograniczał się do słów. Organizował też zbiórki pieniędzy dla polskich emigrantów, protestował przeciwko wydawaniu Rosji powstańców styczniowych przebywających na Zachodzie. Do tego jego córka Jenny nosiła polski krzyż powstańczy, co ojciec osobiście chwalił.Wyrzuceni na brukPrzeszliśmy do córki, należy zatem przyjrzeć się życiu osobistemu twórcy materializmu dialektycznego. Jak wspomniano, Karol Marks ożenił się z miłością z dzieciństwa. Żona nie miała z nim łatwo. Cały czas bujał w obłokach, nie przejmował się takimi przyziemnymi sprawami jak zarobki czy rachunki. Zdarzyło się nawet, że wraz z żoną i czwórką dzieci został wyrzucony z mieszkania w Chelsea na ulicę, bo nie płacił czynszu. Potrzeba oderwania od spraw przyziemnych filozofa miała związek z jego niechęcią do burżuazyjnego życia oraz, wydaje się, częściowo chęcią wyzbycia się swojego żydowskiego dziedzictwa. „To, co w religii żydowskiej tkwi w formie abstrakcyjnej (…), to cnota człowieka pieniądza. Nawet stosunki związane z przedłużeniem rodu, stosunki między mężczyzną a kobietą itd. stają się przedmiotem handlu! Kobieta staje się przedmiotem handlu” – oburzał się. Wiemy, że Jenny była stałą klientką lombardów w miastach, w których Marksowie mieszkali i miała przejścia z licznymi wierzycielami. Nie wszyscy byli tak dobroduszni jak Fryderyk Engels, który zatrudnił się w rodzinnych zakładach włókienniczych Ermen & Engels w Manchesterze, żeby wesprzeć przyjaciela i jego powiększającą się rodzinę.Fatalna sytuacja finansowa i permanentna bieda miała wpływ na relacje panujące w rodzinie. „Każdego dnia żona mówi mi, że chciałaby wraz z dziećmi zaznać już spokoju w grobie, i na dobrą sprawę nie mogę jej winić: poniżenia, udręki i obawy, których można zaznać w naszej sytuacji, są trudne do opisania” – pisał Marks w liście do Engelsa.Rodzinne tragedieDowodem na trudne warunki panujące w rodzinie Marksów jest fakt, że tylko troje spośród siedmiorga jego dzieci dożyło dorosłości. Ciosem była szczególnie śmierć Charlesa, który zmarł w wieku ośmiu lat na gruźlicę jelit, spowodowaną życiem w ubóstwie. Czwarte i piąte dziecko Guido i Franziska żyły około roku, jedno z dzieci zmarło tuż po narodzinach.Potomstwo Marksów nie miało łatwego życia. Dwie córki popełniły samobójstwo, choć nie można w tym przypadku zrzucać winy na trudny charakter ojca. Jenny Laura, również socjalistyczna aktywistka zrobiła to w ramach paktu z mężem w wieku 66 lat. Na podobny krok zdecydowała się Jenny Julia Eleanor, która zatruła się cyjanowodorem po tym jak odkryła, że jej wieloletni partner Edward Aveling potajemnie wziął ślub z młodą aktorką, niejaką Evą Frye.Pierwsze dziecko filozofa, Jenny Caroline, również aktywistka socjalistyczna, zmarła w wieku 38 lat na raka pęcherza. Ojciec mocno przeżył tę stratę, zmarł dwa miesiące później, ale do tego jeszcze wrócimy.                                                    Antysemita Marks nadal jest otoczony czcią (fot. Hannelore Foerster/Getty Images) Z posiadania przez Karola i Jenny tylu dzieci można wysnuć wniosek, że pożycie się układało. Tak jednak nie było. Około 1850 roku ojciec rodziny wdał się w romans ze służącą Helen Demuth (której nota bene nie płacił). Kobieta zaszła w nim w ciążę i urodziła syna, do którego sam Marks nigdy się nie przyznał. Chłopiec został oddany do adopcji i pracował później jako ślusarz.Sama żona też najpewniej nie była nader cnotliwa. Engels miał wyznać na łożu śmierci, że zaszła w ciążę z jednym z przyjaciół męża. Możemy się tylko domyślać, co pchnęło tę piękną arystokratkę w objęcia innego (innych?) mężczyzny. Po pierwsze, niewątpliwie świadomość życia, w dwóch pokojach i pod jednym dachem z kochanką Karola, była trudną do zniesienia.Wybuchowy charakterDo tego dochodziła świadomość marnowania życia u boku nędzarza i fakt, że rodzina latami nie dostawała grosza z tytułu praw autorskich za prace męża, ale przede wszystkim jego trudny charakter. Wszystkich dookoła traktował z pogardą. Sama Jenny przyznała, że był niezwykle wybuchowy. Kłócił się ze wszystkimi i nie znosił sprzeciwu.Należy przy tym dodać, że samo obcowanie z filozofem było raczej nieprzyjemne, gdyż gardził burżuazyjnym przeżytkiem za jaki uważał mycie. W efekcie jego ciało było pokryte czyrakami, a i o rozsiewanej woni trudno powiedzieć, że była nader przyjemna.Karol Marks, który podłożył podwaliny pod system odpowiedzialny za śmierć 100 mln ludzi, zmarł 14 marca 1883 roku w wieku 78 lat. Śmierć dosięgła go, gdy siedział przy kominku. Dwa lata wcześniej pogrzebał żonę, która zmarła na raka wątroby. Małżeństwo spoczęło na londyńskim cmentarzu Highgate.W 1956 roku Komunistyczna Partia Wielkiej Brytanii zebrała fundusze, które pozwoliły przenieść ich szczątki do nowego grobu stojącego naprzeciw grobowca filozofa i socjologa Herberta Spencera. Londyńczycy mówią na ten zakątek Marks & Spencer.",,
Polscy lekarze zbadali na Madagaskarze ponad trzy tysiące pacjentów,"Ponad 3 tys. zbadanych pacjentów, setki wydanych leków i tysiąc dobranych okularów – to efekt działań czwórki polskich lekarzy, którzy wrócili z misji na Madagaskarze. W Mampikony na północy wyspy zdiagnozowali przypadki malarii, gruźlicy i bilharcjozy.","Misja medyczna trwała od 5 do 18 października. Wyjazd zorganizowała Polska Fundacja dla Afryki. Uczestniczyła w nim czwórka lekarzy: Lidia Stopyra - pediatra i specjalistka chorób zakaźnych, pediatra Izabela Szymońska, okulista Zofia Sikorska i specjalista chorób zakaźnych Jakub Loster. Celem misji była pomoc osobom dotkniętym trądem. Lekarze spotkali kilkanaście osób z zaawansowanym trądem i te, które dopiero zaczęły chorować, ale zdiagnozowali znacznie więcej przypadków malarii, gruźlicy i bilharcjozy - choroby wywoływanej przez pasożyty obecne w stojącej, zanieczyszczonej wodzie. Lekarze uratowali m.in. 7,5-letnią dziewczynkę Sam-Bene cierpiącą na najcięższą postać malarii z objawami mózgowymi oraz skrajnie odwodnione trojaczki. Około tysiąca osób otrzymało okulary. Uczestnicy misji medycznej mówili na wtorkowej konferencji prasowej, że nie wszystkim byli w stanie pomóc, bo przyprowadzano do nich dzieci z wrodzonymi i utrwalonymi wadami serca lub dorosłych z zaćmą. – To była jedna z najtrudniejszych misji. Z jednej strony z powodu klimatu, bo pracowaliśmy w temperaturze dochodzącej do 41 st. C, z drugiej ze względu na ogromne potrzeby. Rejon Mampikony jest zapomniany, tam praktycznie nie dociera pomoc lekarska. Zgłaszało się do nas mnóstwo chorych – mówiła kierowniczka misji Lidia Stopyra. Odwiedzała ona małe wioski oddalone od przychodni w Mampikony o kilkadziesiąt kilometrów, gdzie czekało na nią nawet kilkaset osób. – I wszystkim ta pomoc była potrzebna. Wiele dzieci było badanych przez lekarza pierwszy raz w życiu – podkreśliła Stopyra. Polscy lekarze mieli ze sobą przenośny aparat USG i nim badali pacjentów z podejrzeniem gruźlicy. Nie mieli jednak dostępu do rentgena i elektrokardiografu. Pomagali im miejscowi studenci medycyny, którzy zbierali wywiady od pacjentów, i studenci anglistyki jako tłumacze. – Jesteśmy pełni podziwu i wdzięczność dla personelu przychodni, w której przyjmowaliśmy pacjentów. Praca z nimi to była przyjemność - mówiła dr Izabela Szymońska. Kilka dni walczyła o życie skrajnie odwodnionych trojaczków. – Nie byliśmy w stanie pomóc dzieciom przewlekle chorym, np. z wadami serca czy porażeniem mózgowym. Trzeba było ich rodzicom powiedzieć trudną prawdę, byli wdzięczni za uczciwe postawienie sprawy i poświęcenie czasu – dodała. Nie zamykały się także drzwi gabinetu specjalisty chorób zakaźnych Jakuba Lostera, który zdiagnozował wiele przypadków gruźlicy. Dr Zofia Sikorska dobrała i rozdała pacjentom około 1 tys. okularów. Nie mogła jednak pomóc pacjentom z zaćmą, których w tych warunkach nie można było zoperować. Prezes Polskiej Fundacji dla Afryki Wojciech Zięba dziękował lekarzom, którzy podjęli trud uczestniczenia w tej niełatwej misji i przeprowadzili ponad 3 tys. konsultacji. Zapowiedział, że kolejna wyprawa na Madagaskar zostanie zorganizowana w październiku przyszłego roku, być może uda się namówić do udziału w niej także chirurgów. Przypomniał, że w rejonie Mampikony Fundacja przeprowadziła już wiele projektów, wspierając finansowo budowę kilkunastu szkół, kilkudziesięciu studni, dwóch sierocińców, rozbudowę i wyposażenie przychodni. – Nie chcemy tego rejonu zostawiać. Jednorazowa pomoc jest ważna, ale jeszcze lepsze efekty przyniesie stała pomoc – mówił Zięba. Koszt misji to ok. 50-60 tys. zł. Raport z wnioskami z niej lekarze prześlą miejscowemu ministerstwu zdrowia, bo jest szansa, że pacjenci z trądem czy gruźlicą zostaną objęci programem WHO leczenia tych chorób.",,
Prezydent Duda weźmie udział w uroczystościach pogrzebowych George'a H.W. Busha,"Prezydent Andrzej Duda uda się we wtorek do Stanów Zjednoczonych, by wziąć udział w uroczystościach pogrzebowych byłego prezydenta USA George'a H.W. Busha – poinformował w poniedziałek szef gabinetu prezydenta Krzysztof Szczerski.","– Prezydent we wtorek po zakończeniu udziału w konferencji klimatycznej ONZ w Katowicach uda się do Stanów Zjednoczonych, by wziąć udział w uroczystościach pogrzebowych byłego prezydenta USA George'a H.W. Busha – powiedział szef gabinetu prezydenta Krzysztof Szczerski.George H.W. Bush, w latach 1989-1993 prezydent USA, a wcześniej wiceprezydent w administracji Ronalda Reagana, zmarł w piątek wieczorem w wieku 94 lat.Uroczystości związane z pożegnaniem Busha, nestora amerykańskiej polityki, będą trwały kilka dni. Dnia jego pogrzebu jeszcze nie podano; będzie to pogrzeb państwowy w waszyngtońskiej Katedrze Narodowej. Środa 5 grudnia ma być w USA dniem żałoby narodowej.W pogrzebie Busha weźmie udział prezydent Donald Trump wraz z małżonką Melanią.W poniedziałek trumna z ciałem George'a H.W. Busha zostanie wystawiona na widok publiczny w rotundzie pod kopułą Kapitolu. Jest to zaszczyt zarezerwowany tylko dla najwybitniejszych obywateli USA; dotychczas dostąpiło go niewiele ponad 30 osób. Oficjalne powitanie trumny z ciałem 41. prezydenta Stanów Zjednoczonych odbędzie się w poniedziałek o godz. 17 (godz. 23 w Polsce). Nestor amerykańskiej polityki Urodzony 12 kwietnia 1924 r. w Milton (Massachusetts) George H. W. Bush był Republikaninem, przedsiębiorcą naftowym. Funkcję 41. prezydenta Stanów Zjednoczonych sprawował jedną kadencję - w latach 1989-1993. Walka o reelekcję zakończyła się jego porażką z Demokratą Billem Clintonem. Przed objęciem prezydentury Bush piastował w latach 1981-1989 stanowisko wiceprezydenta w administracji Ronalda Reagana. Był także ambasadorem USA przy ONZ oraz dyrektorem CIA.Prezydentura Busha to lata końca zimnej wojny, I wojny w Zatoce Perskiej, upadku ZSRR i zjednoczenia Niemiec. Bush w 1991 r. zawarł z ZSRR układ START I o redukcji zbrojeń strategicznych – był to pierwszy układ przewidujący faktyczną redukcję arsenałów jądrowych, a nie tylko kontrolę zbrojeń.Swą pierwszą prezydencką wizytę w Polsce Bush odbył w lipcu 1989 r., gdy przewodniczącym Rady Państwa był Wojciech Jaruzelski. 11 lipca 1989 r. ówczesny amerykański szef państwa odwiedził Gdańsk, gdzie spotkał się z przywódcą „Solidarności” Lechem Wałęsą.Druga wizyta prezydenta w Polsce miała miejsce za prezydentury Wałęsy, 5 lipca 1992 r. Amerykański przywódca wziął udział w uroczystościach związanych ze sprowadzeniem do Polski z USA prochów pianisty, kompozytora i polityka Ignacego Jana Paderewskiego.Kilka lat temu Bush ujawnił, że cierpi na chorobę Parkinsona. Wcześniej 41. prezydent USA prowadził aktywny styl życia, m.in. skacząc ze spadochronem z okazji swych 75., 80., 85. i 90. urodzin.Były prezydent USA zmarł zaledwie kilka miesięcy po śmierci swojej żony Barbary. Para była małżeństwem przez 73 lata, miała pięcioro dzieci – w tym 43. prezydenta USA George'a W. Busha – i 17 wnucząt.",,
„Nie musimy być w polityce”. Twój Ruch sceptyczny wobec propozycji SLD,"– Chcemy coś zrobić (w polskiej polityce – red.), ale nie można walić głową w ścianę – komentował w „Gościu poranka” spadające notowania Twojego Ruchu Andrzej Rozenek. Poseł TR sceptycznie odniósł się do zjednoczeniowej oferty lidera SLD Leszka Millera. Jego zdaniem przypomina ona pomoc humanitarną wysyłaną przez Putina na Ukrainę.","Lider Sojuszu zaproponował w środę utworzenie wspólnego komitetu wyborczego lewicy w nadchodzących wyborach samorządowych. – To nie jest oczywiście poważna propozycja, to propozycja przypominająca trochę ten konwój z pomocą humanitarną, który zmierza na Ukrainę – komentował Rozenek.Komitet miałby nosić nazwę SLD-Lewica Razem, a Sojusz zachowałby połowę miejsc na listach wyborczych, resztę oddając innym organizacjom i działaczom. – Równie dobrze Twój Ruch może złożyć propozycję SLD, że stworzymy wspólnie listy, które będą się nazywały  Twój Ruch Lewica Razem,  i że damy im połowę miejsc . Jest oczywiste, że SLD nie może tego przyjąć.  Również Twój Ruch nie może się zgodzić na takie propozycje – powiedział Rozenek. „Nie można walić głową w ścianę”– My nie musimy być w polityce. Myśmy przyszli po to, by zmieniać Polskę. Tego SLD najwyraźniej robić nie chce – podkreślił poseł Twojego Ruchu.Zapewnił, że „to nie jest wywieszanie białej flagi”. – Chcemy coś zrobić (w polskiej polityce – red.), ale nie można walić głową w ścianę. Jeżeli się okazuje, że pewne nasze pomysły nie zyskują poparcia społecznego, to trudno, to jest dla nas surowa lekcja tego, żeśmy albo przedobrzyli, albo nie zrozumieli tego o co chodzi, albo mieli zły program. Choć ja uważam że program jest naprawdę idealny dla nowoczesnego państwa w środku Europy. Może nie potrafimy go sprzedać – powiedział Andrzej Rozenek. CZYTAJ TAKŻE: Miller: proponuję komitet „SLD – Lewica Razem”, Palikot: Kaczyński może się cieszyć",,
Kelly: nie ma masowych deportacji nielegalnych imigrantów,"– Stany Zjednoczone nie deportują masowo nielegalnych imigrantów, choć odsyłanie ich do krajów, skąd przybyli, odbywa się teraz sprawniej niż to miało miejsce wcześniej – powiedział w środę w stolicy Gwatemali minister bezpieczeństwa narodowego USA John Kelly.","Kelly zatrzymał się w Gwatemali w drodze do Meksyku, gdzie wraz sekretarzem stanu Rexem Tillersonem ma rozmawiać w czwartek z przedstawicielami władz Meksyku o wysiłkach administracji Donalda Trumpa w walce z nielegalną imigracją. Kelly podkreślił w swym wystąpieniu, że Stany Zjednoczone będą trzymać się przepisów dotyczących deportacji i będą konsekwentnie wydalać z kraju nielegalnych imigrantów. Deklaracja ta następuje dzień po wtorkowym oświadczeniu Kelly'ego, że służby migracyjne USA będą odsyłać do Meksyku, z którym mają granicę lądową, większość nielegalnych imigrantów niezależnie od ich narodowości czy obywatelstwa - pisze w komentarzu agencja Reutera. Rozmowy z Meksykiem W środę wieczorem czasu polskiego Tillerson przybył do Meksyku, później dołączył doń Kelly, który przyleciał do tego kraju z Gwatemali. Agencja dpa informowała, że będą oni rozmawiać w czwartek w Meksyku z prezydentem Enrique Peną Nieto oraz szefami meksykańskich resortów spraw zagranicznych i wewnętrznych oraz przedstawicielami ministerstw obrony i finansów.  Szef dyplomacji Meksyku Luis Videgaray oświadczył wcześniej, że jego kraj nie zaakceptuje „jednostronnych” propozycji USA w sprawie imigracji. Podkreślił, że Meksyk nie zawaha się zwrócić się do organizacji międzynarodowych, żeby bronić Meksykanów za granicą. USA skupią się na osobach będących zagrożeniem Liczbę Meksykanów mieszkających nielegalnie w USA szacuje się na 5,8 miliona. Wydane przez ministerstwo bezpieczeństwa narodowego USA wytyczne dla agentów imigracyjnych są częścią szerszego planu ochrony granic i kontroli imigracji zawartego w rozporządzeniach podpisanych przez Trumpa 25 stycznia. Przedstawiciele ministerstwa bezpieczeństwa narodowego zaznaczali w rozmowach z dziennikarzami, że choć deportowany może być każdy nielegalny imigrant, to resort będzie się skupiał na osobach stanowiących zagrożenie. Chodzi tu konkretnie o ludzi, którzy przybyli do USA niedawno bądź też zostali skazani za przestępstwa lub oczekują na osądzenie.",,
Wielkimi krokami zbliża się Eurowizja Junior 2019 w Gliwicach,"Finał Eurowizji Junior odbędzie się 24 listopada w Arenie Gliwice.
W tym roku Polskę reprezentować będzie Viki Gabor, która została wyłoniona z programu „Szansa na Sukces”. W tegorocznej edycji  weźmie udział 19 krajów.","Organizatorem wydarzenia jest Europejska Unia Nadawców we współpracy z Telewizją Polską. Impreza odbywa się w Polsce, bo w ubiegłym roku zwyciężyła Polka – Roksana Węgiel. – Dzięki temu Polska ma możliwość i zaszczyt organizować ten konkurs u nas, a Gliwice i Śląsk to tak piękny region i piękne miasto, że wyboru TVP i Europejskiej Unii Nadawców nie trzeba komentować – powiedziała Sylwia Banaszewska z Urzędu Miasta w Gliwicach. Podczas tego wydarzenia w Gliwicach odbędą się dwa koncerty – 23 i 24 listopada. Pierwszy, sobotni, to koncert jurorski. Drugi, niedzielny, transmitowany przez TVP1 to koncert finałowy, podczas którego wystąpią wszyscy finaliści Eurowizji Junior. – Wszystkie delegacje będą spędzały swój czas na Śląsku, a miasto od poniedziałku będzie udekorowane – pojawi się ponad 150 flag Eurowizji, wydarzenie będzie więc na ulicach miasta widoczne – powiedziała Sylwia Banaszewska.  Ze względu na Eurowizję Junior w Gliwicach wcześniej niż zwykle - bo już 22 listopada – rozpocznie się jarmark bożonarodzeniowy na Rynku, który ma mieć też nową i bogatszą oprawę. Uczestnicy konkursu zostali też zaproszeni do zwiedzenia dumy Gliwic – Palmiarni, a także zabytkowej kopalni srebra w pobliskich Tarnowskich Górach. Konkurs Piosenki Eurowizji dla Dzieci został zapoczątkowany w 2000 roku w Danii.",,
Lewica chce obudzić swoich wyborców. „Kaczyński i  Macierewicz już przebierają nogami”,"– Chcemy budzić naszych wyborców, aby zatrzymać biegnącą do władzy prawicę – mówił rzecznik SLD Dariusz Joński w Łodzi, gdzie rozpoczął zbiórkę podpisów pod listami wyborczymi KKW Zjednoczona Lewica SLD+TR+PPS+UP+Zieloni.","– Zaczynamy zbiórkę podpisów pod komitetem Zjednoczonej Lewicy, która jednoczyła się przez ostatnie dwa miesiące – powiedział Joński w czasie konferencji na rynku przy pl. Barlickiego. „Urazy ludzi lewicy zostały odłożone na bok”– To na pewno nie był proces łatwy, dlatego że w jej skład weszło wiele organizacji, stowarzyszeń i partii politycznych. Cieszę się, że udało się to zrobić i ambicje, ale też urazy, wielu ludzi lewicy zostały odłożone na bok. Dzisiaj możemy zakomunikować mieszkańcom Łodzi i województwa, że idziemy pod jednym szyldem – podkreślił. Radni, działacze i kandydaci SLD do Sejmu pojawili się w sobotę na siedmiu największych targowiskach Łodzi, aby zbierać podpisy poparcia pod listami Koalicyjnego Komitetu Wyborczego Zjednoczona Lewica SLD+TR+PPS+UP+Zieloni. – Chcemy obudzić naszych wyborców, którzy w ostatnich miesiącach i latach, być może przez to, że byli lekko wkurzeni na nas za różne decyzje, za to że lewica była podzielona – stali z boku i się przyglądali... Wołali jednym głosem, abyśmy się zjednoczyli. Dziś to udało się zrobić. Chcemy budzić naszych wyborców, aby zatrzymać biegnącą do władzy prawicę, chcemy zatrzymać Jarosława (Kaczyńskiego) i Antoniego (Macierewicza), którzy już przebierają nogami – dodał rzecznik SLD. Działacze SLD przez ostatnie tygodnie zapoznawali wyborców z wybranych miejscowości w kraju ze swoim programem. Jego główne punkty to: reforma emerytalna i płace minimalne, polityka prorodzinna oraz rozdział Kościoła od państwa. „Podnieść płacę minimalną”– Proponujemy, aby wiek lub staż pracy decydował o przejściu na emeryturę. Domagamy się podniesienia płacy minimalnej do 15 zł za godzinę pracy. Na przełomie sierpnia i września przedstawimy spójną strategię polityki prorodzinnej - od opieki przedszkolnej, przez zasiłek na dziecko - podobny jak w innych krajach UE – po pomoc w finansowaniu zielonych szkół i opiekę lekarską w szkołach. Wyraźnie mówimy też o rozdzieleniu państwa od Kościoła. Zamiast katechetów w szkołach powinni być lekarze i dentyści – zaznaczył Joński. W wyborach parlamentarnych, które odbędą się 25 października, obok KKW Zjednoczona Lewica SLD+TR+PPS+Zieloni ma wystartować również Komitet Zjednoczona Lewica, zgłoszony do PKW przez SdPl i ruch Wolność i Równość.",,
Obchody miesięcznicy smoleńskiej z udziałem premiera i prezesa PiS,W Warszawie odbyły się obchody 107. miesięcznicy katastrofy smoleńskiej. W kościele seminaryjnym przy Krakowskim Przedmieściu odprawiono mszę świętą w intencji ofiar katastrofy. Następnie delegacja polityków Prawa i Sprawiedliwości złożyła wieńce przed pomnikami Ofiar Tragedii oraz Lecha Kaczyńskiego na pl. Piłsudskiego.,"W uroczystościach uczestniczyli między innymi premier Mateusz Morawiecki, prezes Prawa i Sprawiedliwości Jarosław Kaczyński, marszałek Sejmu Marek Kuchciński, marszałek Senatu Stanisław Karczewski, szef MSWiA Joachim Brudziński, szef MON Mariusz Błaszczak, szef gabinetu politycznego premiera Marek Suski oraz były szef MON Antoni Macierewicz. W ósmą rocznicę katastrofy smoleńskiej, 10 kwietnia zeszłego roku, odbył się ostatni z organizowanych w miesięcznice marsz z warszawskiej archikatedry przed Pałac Prezydencki.  Jarosław Kaczyński  powiedział wówczas, że odbyło się 96 marszów - tyle, ile ofiar katastrofy smoleńskiej, i podkreślił, że choć nie będą odbywały się już takie marsze, to miesięcznice trwają.",,
Abp Jędraszewski: Przez propagandę LGBT wyśmiewa się największe świętości,W ramach ideologii gender usiłuje się zatrzeć naturalne różnice między kobietą a mężczyzną – napisał w liście metropolita krakowski abp Marek Jędraszewski. Według niego poprzez agresywną propagandę ideologii LGBT wyśmiewa się i szydzi z największych dla nas świętości.,"List pasterski abpa Jędraszewskiego zatytułowany „Totus Tuus. Modlitewny maraton za Kościół i Ojczyznę” został opublikowany na stronach Archidiecezji Krakowskiej.Jak napisał w nim hierarcha, odzyskanie przez Polskę suwerenności na początku lat dziewięćdziesiątych minionego wieku nie oznacza jednak, że raz na zawsze skończyły się nasze zmagania o autentyczną wolność. „Ona zawsze jest darem, z którym nierozerwalnie łączy się konieczność kolejnych zmagań o jej ocalenie i zachowanie” – stwierdził.„Obecnie przyszło nam żyć w czasach, w których pojawiło się kolejne wielkie zagrożenie dla naszej wolności - i to o charakterze totalitarnym. Jego źródłem jest - podobnie ja w totalitaryzmach dwudziestego wieku - radykalne odrzucenie Boga” – ocenił abp Jędraszewski.„W konsekwencji tego odrzucenia głosi się zupełnie nową wizję człowieka, która sprawia, że staje się on karykaturą samego siebie. W ramach ideologii gender usiłuje się bowiem zatrzeć naturalne różnice między kobietą a mężczyzną. Co więcej, poprzez agresywną propagandę ideologii LGBT w imię tak zwanej tolerancji i postępu wyśmiewa się i szydzi z największych dla nas świętości” – zaznaczył.",,
Episkopat apeluje o wycofanie budzących wątpliwości rozwiązań w karcie LGBT,"Biskupi przypominają, że zgodnie z konstytucją RP każdy ma prawo żądać ochrony dziecka przed demoralizacją. Dlatego apelują o wycofanie budzących wątpliwości rozwiązań w tzw. karcie LGBT – napisali biskupi uczestniczący w 382. Zebraniu Plenarnym KEP w Warszawie.","W połowie lutego prezydent Warszawy Rafał Trzaskowski podpisał tzw. deklarację LGBT+. W dziedzinie edukacji zapowiedziano w niej m.in. wprowadzenie zgodnej ze standardami i wytycznymi WHO edukacji antydyskryminacyjnej i seksualnej w każdej szkole.„Biskupi wraz z rodzinami i środowiskami wyrażającymi sprzeciw wobec wspomnianej karty przypominają, że zgodnie z Konstytucją RP »każdy ma prawo żądać od organów władzy publicznej ochrony dziecka przed (...) demoralizacją«. Dlatego też apelują o wycofanie budzących wątpliwości etyczne i prawne rozwiązań zawartych w tak zwanej karcie LGBT” – czytamy w stanowisku przekazanym w środę PAP.Jego autorzy podkreślili, że – choć wyrażają sprzeciw wobec tego projektu – u podstawy ich stanowiska nie stoi brak szacunku dla godności wyżej wspomnianych osób, ale troska o dobro wspólne całego społeczeństwa, a zwłaszcza o poszanowanie praw rodziców i dzieci. W stanowisku czytamy, że tzw. karta LGBT proponuje „szereg działań o charakterze promującym środowiska homoseksualne bądź inicjatyw stygmatyzujących w wymiarach społecznych osoby wyznające inny światopogląd lub religię”. „Innymi słowy, chociaż zakłada przeciwdziałanie dyskryminacji, to jednak sprzyja dyskryminacji innych. Projekty te miałyby być finansowane ze środków publicznych, co rodzi wątpliwości co do poszanowania zasad sprawiedliwości społecznej” – ocenili autorzy stanowiska.W opinii episkopatu „sprzeciw budzi propozycja wdrożenia karty różnorodności wraz z mechanizmami »zarządzania różnorodnością«, zgodnie z którymi przy podejmowaniu decyzji w sprawach pracowniczych, w tym dotyczących rekrutacji i awansów, mają być brane pod uwagę pojęcia »orientacji psychoseksualnej« i »stylu życia«. Zdaniem biskupów wprowadzenie postulatów karty może spowodować nie tylko ograniczenie praw dzieci i rodziców, ale także „prawa wszystkich obywateli – w tym nauczycieli i pracowników administracji samorządowej – do wolności słowa, w tym wolności do wyrażania sprzeciwu sumienia, wolności nauczania, a w przyszłości być może także wolności nauczania religii”.„Spośród powyższych postulatów przedstawionych w karcie biskupów polskich najbardziej niepokoją propozycje wprowadzenia zajęć edukacji seksualnej uwzględniającej »kwestie tożsamości psychoseksualnej i identyfikacji płciowej«, zgodnej ze standardami i wytycznymi WHO (World Health Organization – Światowa Organizacja Zdrowia). Projekt ten może łatwo pozbawić rodziców wpływu na wychowanie ich dzieci i stać się programem je deprawującym” – ocenili autorzy stanowiska.Biskupi obawiają się, że karta wprowadzi do szkół program wychowania seksualnego „w duchu ideologii gender”, adresowany już do małych dzieci. „Wychowanie to ostatecznie będzie prowadziło do brutalnego zapoznawania dziecka z anatomią i fizjologią sfery seksualnej, z technikami osiągnięcia zadowolenia płciowego, a w dalszej kolejności technik współżycia cielesnego, poznania metod zapobiegania chorobom przenoszonym płciowo i »niechcianej« ciąży. Wychowanie to ma też na celu oswojenie dzieci z różnymi formami relacji płciowych, a więc nie tylko rodzicielskim związkiem mężczyzny i kobiety, ale także z zachowaniami samotniczo-ipsacyjnymi, biseksualnymi, homoseksualnymi, dezaprobaty płci w postaci różnych postaci transseksualizmu” – czytamy w oświadczeniu.Biskupi przypomnieli, że Kościół uznaje za słuszne i potrzebne seksualne wychowanie dzieci, które rozumie jako wstępne przygotowanie do życia w małżeństwie. Jednak – jak podkreślili – w procesie tym odrzuca „każdą formę zadania gwałtu wrażliwej psychice dziecka, którego ciało jeszcze »milczy« i które jeszcze nie »odkryło« swojej płciowości”.„Wychowanie to musi więc być prowadzone stopniowo, na miarę odkrywania przez dziecko różnych przejawów swojego ciała. W procesie wychowania dziecko winno na pierwszym miejscu poznać piękno miłości, która nie skupia się na sobie, ale uczy dostrzegania innych osób i nabywania umiejętności dzielenia się z nimi radością, również za cenę własnych wyrzeczeń. Koncentracja na sobie, egoistyczne sprawianie sobie przyjemności i zaspokajanie swoich potrzeb, nie jest w stanie ukształtować człowieka jako zintegrowanego wewnętrznie na poziomie sfery ducha i ciała, otwartego na potrzeby drugiej osoby oraz przygotować je do wspólnoty życia” – zaznaczyli.Dodali, że pierwszym środowiskiem wychowania jest rodzina, a podstawową formą jest „oddziaływanie przez wspólnotę życia, wzajemną miłość i intymność”. „Przekaz dziecku wiedzy o seksualności, nierespektujący powyższych przesłanek, zakłóca jego rozwój emocjonalny i wywołuje niepokój moralny” – stwierdzili.",,
Tajemnice Fitas-Dukaczewskiej. Jest decyzja sądu,"Sąd Okręgowy w Warszawie po raz drugi uchylił decyzję prokuratury dot. zwolnienia z tajemnicy tłumaczki Donalda Tuska Magdaleny Fitas-Dukaczewskiej – poinformował prok. Bartosz Biernat. Postanowienie sądu jest prawomocne, prokuraturze przysługują więc tylko nadzwyczajne środki odwoławcze. Prokuratura Krajowa poinformowała, że nie zgadza się z takim orzeczeniem.","W 2010 r. Magdalena Fitas-Dukaczewska była tłumaczką ówczesnego premiera Donalda Tuska podczas wizyty w Katyniu 7 kwietnia oraz w Smoleńsku 10 kwietnia. Pracowała podczas rozmów Tuska z premierem Federacji Rosyjskiej Władimirem Putinem.Prokuratura już raz wydała postanowienie o zwolnienie Fitas-Dukaczewskiej z tajemnicy, jednak zostało ono uchylone w marcu przez sąd.Drugie postanowienie o zwolnieniu z tajemnicy Magdaleny Fitas-Dukaczewskiej trafiło do jej pełnomocników pod koniec lipca. Tydzień później złożyli oni zażalenie, zaskarżając decyzję w całości.Sprawę na posiedzeniu niejawnym rozpatrywał w środę warszawski sąd okręgowy. O tym, że uchylono decyzję prokuratury, poinformował dziennikarzy prok. Bartosz Biernat. – Na obecnym etapie stwierdzam, że zostaliśmy pozbawieni możliwości uzyskania bardzo ważnego dowodu w tym śledztwie, aczkolwiek nie zaburzy to jego dalszego toku – dodał. Podkreślił, że do sprawy szerzej odniesie się Prokuratura Krajowa.Prokurator podkreślił przy tym, że treść postanowienia jest odmienna niż poprzednim razem. Jak dodał, sąd argumentował swoją decyzję m.in. tym, że „przesłuchanie świadka może mieć wpływ na stosunki międzynarodowe Polski”. Prok. Biernat zaznaczył jednocześnie, że śledztwo, o którym mowa, toczy się w sprawie, a nie przeciwko komuś, w związku z czym nikt nie ma przedstawionych zarzutów.Mec. Paweł Murawski, jeden z pełnomocników Fitas-Dukaczewskiej, podkreślił, że bardzo cieszy się z rozstrzygnięcia sądu. – Sąd w zasadniczej większości podzielił stanowisko pełnomocników, stwierdzając, że prokuratura po pierwsze nie wykazała konieczności przeprowadzenia tego dowodu na tym etapie. Sąd wskazał, że są inne środki dowodowe, aby uzyskać informacje interesujące prokuraturę. Po drugie sąd stwierdził – co cieszy mnie szczególnie – że dobro wymiaru sprawiedliwości nie uzasadnia uchylenia tajemnicy prawnie chronionej tłumacza przysięgłego – powiedział.Dopytywany, czy faktycznie sąd argumentował swoją decyzję tym, że przesłuchanie mogłoby wpłynąć na stosunki międzynarodowe, mec. Murawski podkreślił, że nie może użyć dosłownego cytatu. – Mogę tylko powtórzyć, że sąd stwierdził, że dobro wymiaru sprawiedliwości nie uzasadnia uchylenia tajemnic prawnie chronionych, m.in. ze względu na potencjalne negatywne konsekwencje dla Rzeczypospolitej – powiedział.Podkreślił przy tym, że najistotniejszy jest fakt, iż postanowienie sądu tym razem jest prawomocne, co oznacza, że prokuratura nie może wydać kolejnego postanowienia o zwolnieniu tłumaczki z tajemnicy. – Od tego postanowienia nie przysługują zwykłe środki odwoławcze, przysługują tylko środki nadzwyczajne – powiedział. Jak wskazał, jednym z takich środków jest kasacja Prokuratora Generalnego. Rzeczniczka Prokuratury Krajowej Ewa Bialik poinformowała, że prokuratura nie zgadza się z tym orzeczeniem, jednak na tym etapie postępowania jest nim związana.Jak wskazała, decyzja sądu pozbawia prokuraturę możliwości przesłuchania Fitas-Dukaczewskiej „jako osoby biorącej bezpośredni udział w wydarzeniach będących przedmiotem śledztwa, w tym w rozmowie premierów Polski i Rosji”. „Nieuzyskanie zeznań tego świadka spowoduje, iż ustalenia faktyczne nie będą oparte na pełnym, możliwym do uzyskania materiale dowodowym” – czytamy w komunikacie.Zdaniem PK okoliczności, o których może mieć wiedzę świadek, są „szczególnie istotne” i dotyczą „ważkich aspektów działań polskiego rządu bezpośrednio po tragedii smoleńskiej, w tym przekazania Federacji Rosyjskiej prawa do jednostronnego badania przyczyn katastrofy”.„Pani Fitas-Dukaczewska była na miejscu katastrofy smoleńskiej kilka godzin po niej, a więc miała możliwość oglądać fragmenty wraku w stanie względnie nienaruszonym, zanim rosyjskie ekipy zaczęły je usuwać. Miała też okazję wysłuchać przekazywanych na gorąco relacji strony rosyjskiej, które można uznać za bardziej obiektywne od późniejszych oficjalnych raportów. Może również dysponować wiedzą o okolicznościach, w jakich zapadały decyzje dotyczące prawnych mechanizmów wyjaśniania przyczyn tragedii” – poinformowała PK.Jak wskazano, właśnie dlatego prokuratura uznała za niezbędne przesłuchanie Fitas-Dukaczewskiej w charakterze świadka. „Obowiązkiem prowadzących postępowanie jest bowiem wykorzystanie każdego dostępnego źródła dowodowego, aby w sposób maksymalnie rzetelny i profesjonalny wyjaśnić wszystkie kwestie będące przedmiotem śledztwa” – dodano. W marcu tego roku sąd uzasadniał swoją decyzję tym, że „prokurator w wystarczającym stopniu nie uzasadnił istnienia przesłanki dobra wymiaru sprawiedliwości dla takiego zwolnienia”. Prok. Bartosz Biernat przekonywał wówczas, że z argumentacji sądu wynika, że droga do przesłuchania tłumaczki „nie jest jeszcze zamknięta”.",,
Proces byłego szefa sztabu Donalda Trumpa. Grozi mu ponad 300 lat więzienia,"Rozpoczął się proces Paula Manaforta, byłego szefa sztabu wyborczego Donalda Trumpa.  Manafort został oskarżony o 25 przestępstw związanych z jego działalnością lobbingową na rzecz przyjaznego Rosji rządu Ukrainy. Stawka jest wysoka; jeśli wszystkie zarzuty się potwierdzą, może zostać skazany na ponad 300 lat więzienia.","Przed rozpoczynającym się we wtorek procesem byłego szefa swojego sztabu wyborczego Paula Manaforta prezydent USA Donald Trump oświadczył, że nie było żadnej zmowy między jego sztabem i Rosjanami.              „Zmowa nie jest przestępstwem, ale to nie ma znaczenia, ponieważ nie było żadnej zmowy [z wyłączeniem nieuczciwej Hillary (Clinton) oraz Demokratów]” – napisał na Twiterze amerykański prezydent.              Zarzuty dla Manaforta to efekt śledztwa zespołu prokuratora specjalnego Roberta Muellera, który bada sprawę domniemanej ingerencji Rosji w wybory prezydenckie w USA w 2016 r.                           Są to m.in. spiskowanie przeciwko USA, spiskowanie w celu prania pieniędzy, brak rejestracji jako lobbysta na rzecz kraju zewnętrznego, składanie nieprawdziwych i mylących oświadczeń zgodnie z ustawą FARA (ustawa o rejestracji przedstawicieli obcych rządów – Foreign Agents Registration Act), a także siedem przypadków niezgłoszenia kont w zagranicznych bankach. Po aresztowaniu w październiku 2017 r. Manafort został objęty aresztem domowym. Mueller postawił mu wtedy zarzuty karne dotyczące m.in. prania pieniędzy i niezarejestrowania się w USA jako tzw. zagraniczny agent (lobbysta na rzecz obcego państwa).              W czerwcu Mueller oskarżył Manaforta i jego współpracownika Konstantina Kilimnika, podejrzanego o powiązania z rosyjskim wywiadem, o utrudnianie działania wymiaru sprawiedliwości i spisek na rzecz takiego utrudniania oraz usiłowanie wpływania na zeznania potencjalnych świadków.                  Były szef sztabu wyborczego Trumpa został 15 czerwca aresztowany na sali sądowej po decyzji sędzi okręgowej Amy Berman. Oskarżyciele argumentowali, że przebywając w areszcie domowym Manafort popełnił kolejne przestępstwo, czyli usiłował utrudnić działanie wymiaru sprawiedliwości i „przez pięć tygodni prowadził stałą kampanię”, mającą na celu wpłynięcie na świadków. Specjalny prokurator, który ma bardzo szerokie uprawnienia w ramach swego dochodzenia, bada też, czy sztab wyborczy Trumpa był w zmowie z rosyjskimi władzami oraz, czy obecny przywódca USA już jako prezydent próbował utrudniać prowadzenie śledztwa.            Manafort twierdzi, że jest niewinny. Jednak ze śledczymi z zespołu prokuratora specjalnego współpracują między innymi były zastępca Manaforta Rick Gates oraz jego były zięć Jeffrey Yohai. Gates, były wiceszef sztabu Trumpa, przyznał się w lutym do winy; specjalny prokurator oskarżył go m.in. o „spiskowanie przeciw USA” i składanie fałszywych zeznań; Gates współpracuje teraz z zespołem Mullera.                         Jak podaje agencja AP, obserwatorzy nie oczekują, że temat Rosji pojawi się podczas wtorkowego  procesu Manaforta w Wirginii. Będzie się on skupiał na kwestii doradztwa byłego szefa sztabu wyborczego Trumpa stronie ukraińskiej i „tylko krótko poruszy jego zaangażowanie w prezydencką kampanię”. We wrześniu w Dystrykcie Kolumbii ma się rozpocząć drugi proces Manaforta.",,
Po weekendzie rekonstrukcja rządu,"Rekonstrukcja rządu odbędzie się na początku przyszłego tygodnia – zapowiedział w piątek wicemarszałek Sejmu Ryszard Terlecki. Jak podkreślił, plan zmian w rządzie został przyjęty.","W czwartek po południu w Warszawie odbyło się spotkanie kierownictwa Prawa i Sprawiedliwości. Jednym z jego tematów była rekonstrukcja rządu. – Bardzo udane spotkanie, plan rekonstrukcji przyjęty, rekonstrukcja będzie pewnie na początku tygodnia – powiedział wicemarszałek Sejmu, szef klubu PiS Ryszard Terlecki w nagraniu wyemitowanym wPolsce.pl.Dopytywany, czy do rekonstrukcji dojdzie w poniedziałek, odpowiedział „niekoniecznie w poniedziałek, ale w pierwszej połowie tygodnia”. W czwartkowym spotkaniu kierownictwa PiS poza prezesem partii Jarosławem Kaczyńskim uczestniczyli premier Mateusz Morawiecki, wicepremierzy Beata Szydło i Piotr Gliński, a także m.in. marszałek Senatu Stanisław Karczewski, szef MSWiA Mariusz Błaszczak, szef MON Antoni Macierewicz, przewodniczący klubu PiS Ryszard Terlecki i wiceprezes PiS Joachim Brudziński. Planowane zmiany Po powołaniu rządu Mateusza Morawieckiego prezes PiS Jarosław Kaczyński w wywiadzie dla TVP mówił, że wydaje mu się, iż zmiany będą „dosyć głębokie”. Politycy obozu Zjednoczonej Prawicy wskazywali, że obejmą one kilka resortów.Premier Morawiecki, który obecnie pełni również funkcję ministra finansów oraz rozwoju, zapowiedział w połowie grudnia w TVP Szczecin, że będzie on łączył funkcję premiera z zarządzaniem tymi dwoma ministerstwami „tylko przez krótki czas, aż w uzgodnieniach z kierownictwem politycznym zostaną wybrani kandydaci na szefów tych resortów”. Jak powiedział, będą to dwie osoby, które go odciążą.– Kandydaci na szefów resortu rozwoju i finansów są już znani, ale najpierw porozmawiamy o nich na najwyższym szczeblu kierownictwa politycznego – powiedział wtedy premier. Jako możliwą kandydatkę na stanowisko szefa resortu finansów media wskazują aktualną wiceminister finansów Teresę Czerwińską.W mediach pojawiły się także informacje dotyczące ewentualnej zmiany na stanowisku szefa MSZ – w tym kontekście padło nazwisko szefa gabinetu prezydenta Krzysztofa Szczerskiego. W drugiej połowie grudnia Szczerski, odnosząc się do doniesień o tym, iż miałby objąć funkcję szefa MSZ w rządzie Morawieckiego, przyznał, że „ta propozycja jest na stole”.W wywiadzie dla „Gościa Niedzielnego” premier Morawiecki pytany, czy ze względu na koalicję z PiS, Porozumienie i Solidarna Polska nadal będą miały zagwarantowane po dwa miejsca w Radzie Ministrów potwierdził, że „to się nie zmieni”. Dodał, że wicepremier, minister nauki i szkolnictwa wyższego Jarosław Gowin oraz Minister Sprawiedliwości, Prokurator Generalny Zbigniew Ziobro zostaną na swoich obecnych stanowiskach w rządzie. W ocenie premiera „bardzo dobrze wypełniają swoje funkcje”.",,
UE apeluje o wyjaśnienie zaginięć księgarzy z Hongkongu. Chiny niszczą krytyków władzy?,"Unia Europejska jest zaniepokojona tajemniczymi zniknięciami hongkońskich księgarzy. Bruksela apeluje do władz kontynentalnych Chin, Hongkongu i Tajlandii o jak najszybsze wyjaśnienie sprawy.","Pierwszy z księgarzy zaginął w połowie listopada podczas urlopu w Tajlandii. Dwóch kolejnych - miesiąc później podczas wizyty w kontynentalnych Chinach. Słuch po ostatnim zaginął 30 grudnia. Lee Bo widziany był tego dnia w księgarni należącej do wydawnictwa. Unia Europejska wyraziła poważne zaniepokojenie sytuacją. Także ze względu na fakt, że dwóch księgarzy miało również obywatelstwo państw Unii Europejskiej.Zaginięcia wiązane są z profilem wydawnictwa, które publikowało książki krytyczne wobec władz w Pekinie. MSZ w Pekinie stwierdziło, że zaginięcie księgarzy to wewnętrzna sprawa Chin, bo są oni etnicznymi Chińczykami.Historię jednego z księgarzy przytacza „Gazeta Wyborcza”.  Według dziennika, właściciel sieci księgarni „Page One” zorientował się, że jest w niebezpieczeństwie jesienią ubiegłego roku. Głównym powodem problemów jego i innych księgarzy z Hongkongu były książki opozycyjne wobec chińskich władz, a szczególnie „Tajne układy między Xi Jinpingiem a Bo Xilai”. Pozycja ta uderza w obecnego przywódcę Chin i opowiada historię jego politycznego przeciwnika Bo Xilaia, który w 2013 roku został oskarżony o korupcję i skazany na dożywotnie więzienie.",,
Nienawistne wpisy doktora z UAM. Pisze o „pisbolszewii” i „pińcetplusach”,"Zwolennicy PiS to „pisowska zaraza”, większość społeczeństwa „to głupcy”, dzieci w sklepach to „rozwrzeszczane pińcetplusy”, prezes PiS to „dziadyga z Żoliborza” – m.in. takich sformułowań używa dr Maciej Borkowski, kierownik pracowni w Instytucie Germanistyki Uniwersytetu Adama Mickiewicza w Poznaniu.","Kilka dni temu rektor UAM wydał oświadczenie, w którym napisał o mowie nienawiści, która „się do pogłębiania podziałów w naszym społeczeństwie, staje się źródłem narastającej agresji i przejawów wrogości”. Rektor UAM prof. Andrzej Lesicki stwierdził, że w „pogłębiającym się w Polsce sporze politycznym” udział mają „politycy reprezentujący różne partie polityczne, niebagatelną rolę odgrywają media, również telewizja publiczna”. Dalej pisał, że Kościół, odnosząc się do ideologii LGBT, używa właśnie mowy nienawiści.Jak informuje Radio Poznań, oświadczenie rektora UAM skomentował pracownik uniwersytetu dr Maciej Borkowski, który jest kierownikiem jednej z pracowni. Napisał on na Twitterze, że jako pracownika i absolwenta „rozpiera go duma”.Rozgłośnia informuje, że Borkowski zamieszcza w sieci wpisy, które mogą być właśnie mową nienawiści. „Pisowskie wieśniactwo”, „dziadyga z Żoliborza”, „pisbolszewia” – cytuje radio słowa dr. Borkowskiego.",,
„Każdego dnia i godziny bądźmy gotowi na spotkanie z Jezusem”,"– Warunkiem aby być gotowym na spotkanie z Panem jest nie tylko wiara, ale także i chrześcijańskie życie pełne miłości do bliźniego – powiedział podczas spotkania z wiernymi na Anioł Pański papież Franciszek. Ojciec Święty przestrzegł przed „wygodnictwem oraz dążeniem do osiągnięcia korzyści osobistych, gdyż wtedy życie staje się bezowocne”.","Franciszek nawiązał do przypowieści o dziesięciu pannach, które były odpowiedzialne za przyjęcie i towarzyszenie oblubieńcowi w ceremonii ślubnej, a poprzez którą Ewangelia wskazuje warunki wejścia do królestwa niebieskiego.Przypowieść traktuje o pięciu pannach nierozsądnych i pięciu roztropnych. Czekając na oblubieńca mądre zabrały ze sobą oliwę do lamp, podczas gdy głupie jej nie wzięły. Gdy przybył pan młody głupie panny zdały sobie sprawę, że nie mają oliwy do lamp i poprosiły o nią panny roztropne. Ale te odpowiedziały, że nie mogą jej dać i panny nierozsądne poszły jej szukać.Wtedy panny mądre weszły wraz z oblubieńcem do sali gdzie odbywała się uczta i drzwi zostały zamknięte. Pięć panien głupich wróciło zbyt późno i gdy pukały do drzwi nie otworzono im i powiedziano: „Nie znam was”.Sens bycia roztropnymPapież zwrócił uwagę, że poprzez tę przypowieść i słowa: „Czuwajcie więc, bo nie znacie dnia ani godziny” Jezus przypomina nam, że musimy być gotowi na spotkanie z Nim i na tym polega sens bycia mądrymi i roztropnymi. – Chodzi o to, aby nie czekać do ostatniej chwili naszego życia, żeby współpracować z łaską Bożą, ale aby to czynić już teraz – zaznaczył.Franciszek wskazał na lampę, która jest symbolem wiary i oświeca nasze życie, a olej jest symbolem miłości, która karmi, czyni owocnym i wiarygodnym światło wiary. – Warunkiem aby być gotowym na spotkanie z Panem jest nie tylko wiara, ale także i chrześcijańskie życie pełne miłości do bliźniego – podkreślił papież.",,
Koszykówka: długa droga do Tokio,"Dzięki bardzo dobremu występowi na mistrzostwach świata w Chinach Polacy wciąż mają szansę na występ na przyszłorocznych igrzyskach olimpijskich. W środę odbyło się losowanie turnieju kwalifikacyjnego do najważniejszej imprezy czterolecia. Łatwo nie będzie, bo aby pojechać do Japonii trzeba będzie pokonać w Kownie Litwę.","O ostatnie cztery wolne miejsca na igrzyskach powalczą 24 ekipy, które zostały podzielone na osiem grup po trzy zespoły. Mecze rozgrywane będą w Chorwacji (Split), Kanadzie (Victoria), na Litwie (Kowno) oraz w Serbii (Belgrad). Dwie najlepsze drużyny z każdej grupy zmierzą się w półfinale poszczególnych turniejów. Tylko zwycięzca całego turnieju zagra w Tokio.Polacy wystąpią na turnieju w Kownie, a w grupie B ich rywalami będą reprezentacje Słowenii oraz Angoli. Awans do półfinału wywalczą dwie najlepsze ekipy, które w półfinale zmierzą się z Litwą, Koreą lub Wenezuelą. Przepustka na igrzyska trafi tylko do zwycięzcy turnieju. Awans na igrzyska byłby dużo większą sensacją niż ósme miejsce na tegorocznych mistrzostwach świata. Litwa, choć w Chinach została sklasyfikowana zaraz za nami, należy do czołowych drużyn globu. – Litwini są rozkochani w koszykówce. Wiemy sporo o tym zespole, bo graliśmy przeciwko niemu np. w kwalifikacjach do mistrzostw świata. Do Kowna nie jest daleko, więc to bardzo pozytywna informacja, że właśnie tam rozegramy turniej – dodał Taylor, licząc na doping polskich kibiców.Z naszymi wschodnimi sąsiadami mierzyliśmy się w pierwszej fazie kwalifikacji do chińskiego mundialu. Litwa, choć grała w nie najmocniejszym składzie, dwukrotnie ograła Polaków. Na wyjeździe przegraliśmy 55:75, a w trójmiejskiej Ergo Arenie 61:79.Turniej kwalifikacyjny zostanie rozegranych w dniach 23-28 czerwca.",,
Sondaż po Brexicie: ponad 60 proc. Polaków chce zostać na Wyspach,"Po decyzji Brytyjczyków o opuszczeniu Unii Europejskiej jedynie 5,5 procent ankietowanych Polaków w Wielkiej Brytanii deklaruje powrót do kraju. Większość badanych – 62,5 procent – twierdzi, że będzie próbowało pozostać na Wyspach, z czego aż 40,5 proc. zapewnia, że za wszelką cenę.","Z badania na grupie polskich emigrantów mieszkających w Wielkiej Brytanii wynika także, że 12,1 proc. ankietowanych wyjedzie do innego kraju Unii Europejskiej. Z kolei 3,4 proc. twierdzi, że zamierza zamieszkać w państwie spoza UE. Tylko 5,5 proc. deklaruje, że w planach ma powrót do rodzinnego kraju. Największą grupą deklarującą chęć pozostania na wyspach za wszelką ceną są osoby powyżej 65 roku życia - 59,3 proc. Takie same plany ma 57,7 proc. ludzi młodych w przedziale wiekowym 18-24 lata. W tej grupie o powrocie do kraju mówiło jedynie 3,1 proc. badanych. Jak szacuje Polski Instytut Spraw Międzynarodowych, choć trudno precyzyjnie ustalić, ilu Polaków po Brexicie może nie kwalifikować się do stałego pobytu, należy szacować, że problem ten może dotyczyć 120-400 tys. osób. Będą one musiały aplikować o wizę na podstawie brytyjskich przepisów, a w przypadku odmowy otrzymają decyzję o opuszczeniu kraju.",,
Szef MSWiA: problemy po nawałnicach są sukcesywnie usuwane,"Minister spraw wewnętrznych i administracji odebrał meldunki o sytuacji pogodowej po nawałnicach, które w ostatnich dniach przeszły nad Polską. Na briefingu mówił, że największe straty są w województwach pomorskim i kujawsko-pomorskim.","Minister poinformował też, że pomoc została uruchomiona i środki trafiły na konta samorządów. – Już od wczoraj gminy mają pieniądze i sukcesywnie uruchamiają wsparcie – powiedział Błaszczak.Jak zaznaczył, ze wszystkich dróg zostały usunięte powalone drzewa, wszędzie zapewniony jest dostęp wody. Jak mówił, w sobotę odciętych od dostaw energii elektrycznej było pół miliona osób, dziś jest to niespełna 27 tys.",,
"„Krym odłożono na bok, Rosja nie ustąpi”. „Le Monde” o zwrocie Macrona w kierunku Rosji",Dziennik „Le Monde” pisze w sobotę o zwrocie prezydenta Francji Emmanuela Macrona w kierunku Rosji. W poniedziałek w Moskwie spotkają się ministrowie spraw zagranicznych oraz – pierwszy raz od aneksji Krymu w 2014 roku – szefowie resortów obrony obu państw.,"Szefowie dyplomacji obu państw spotykają się dosyć często, ale ministrowie obrony nie mieli od 2014 roku bezpośrednich kontaktów. „»Format 2+2« francusko-rosyjskich spotkań ministerialnych powstał w latach 90., gdy wierzono, że Rosja naprawdę wkroczyła na drogę do demokracji, co miało pozwolić na zacieśnienie relacji, również w dziedzinie współpracy wojskowej” – czytamy we francuskim dzienniku. Format ten – jak wyjaśniono – zamrożony został po aneksji ukraińskiego Krymu. „Później, za pośrednictwem zbrojnej rebelii, Kreml przejął kontrolę nad częścią Donbasu na wschodzie Ukrainy” – czytamy. Jeśli chodzi o Ukrainę – pisze autor artykułu Marc Semo – ambicje Paryża ograniczają się do próby całkowitego wprowadzenia w życie porozumień mińskich, dotyczących konfliktu na wschodzie Ukrainy. Zdaniem komentatora prezydent Rosji „Władimir Putin zdaje się być gotów na jakieś gesty”. Wśród nich wymieniono sobotnią wymianę więźniów między Moskwą a Kijowem oraz zaplanowany na koniec września szczyt czwórki normandzkiej – przywódców Ukrainy, Rosji, Francji i Niemiec. Szef francuskiego MSZ Jean-Yves Le Drian powiedział 3 września, że „choć nie znikły powody niechęci i podejrzliwości – Ukraina, Syria, cyberataki – żeby coś się ruszyło, konieczny jest czujny i wymagający dialog” z Rosją. „To całkowity »reset« w stosunkach z Moskwą” – pisze Semo, cytując apele prezydenta Francji do „budowy nowej architektury zaufania i bezpieczeństwa w Europie”. I zwraca uwagę, że ten pomysł narodził się po zburzeniu muru berlińskiego, a wciąż co jakiś czas wraca. Ta koncepcja o niezbyt wyraźnie zarysowanych konturach od początku zderza się z niechęcią ze strony krajów byłego bloku sowieckiego, które wobec wciąż agresywnej postawy Rosji obawiają się osłabienia własnego bezpieczeństwa – tłumaczy cytowany w artykule były francuski dyplomata, a obecnie politolog Pierre Vimont. Zachęca on prezydenta Macrona, by w stosunkach z Moskwą „zamiast na hamulec naciskał na pedał gazu”, ale przyznaje, że wielu francuskich partnerów, „i to nie tylko ci, którzy graniczą z Rosją, jest bardzo sceptycznych wobec propozycji Macrona”. A pomysły te politolog tłumaczy chęcią  „poprawienia międzynarodowego wizerunku” i „dorównania polityce zagranicznej” dawnych prezydentów Charles'a de Gaulle'a i Francois Mitterranda. Z kolei dwaj byli socjalistyczni ministrowie Hubert Vedrine i Jean-Pierre Chevenement, przedstawiani w artykule jako bliscy w tej kwestii doradcy prezydenta, nawiązują do stosunków z USA. „Bez zwłoki nawiązać należy dialog z Moskwą i projekt (współpracy) posunąć jak najdalej naprzód”, by każdy lokator Białego Domu musiał liczyć się ze stanowiskiem Europejczyków – cytuje „Le Monde” Vedrine'a. A Chevenement, który podobnie jak Vedrine, jako polityk mało przychylny był Polsce, ostrzega, że jeśli chodzi o Rosję, „Francja nie może być zakładnikiem dyplomacji amerykańskiej ani krajów sąsiadujących (z Rosją), które żywią wobec Rosji uczucia wstrętu i przerażenia”. W rozmowie z PAP profesor Christophe Bouillaud z Instytutu Studiów Politycznych w Grenoble nazwał zwrot Macrona w kierunku Rosji zadziwiającym. „To bardzo dziwny ruch, jakby Emmanuel Macron postanowił odegrać numer solowy na inną melodię niż partnerzy Francji, a szczególnie Niemcy. Trudno zrozumieć, jakie są podstawy jego postępowania, jak i do czego to zmierza” – uważa profesor. A taktyka ta jest tym bardziej zaskakująca, że – w przeciwieństwie do niemieckiej – francuska wymiana gospodarcza z Rosją nie jest specjalnie istotna, a od XIX wieku alianse z Rosją mało były dla Francji szczęśliwe – konkluduje Bouillaud.",,
Wywiad wojskowy Rosji zhakował sztab wyborczy Macrona,"Dziennik „Le Monde” podał w sobotę, że hakerzy pracujący dla wywiadu wojskowego Rosji wykradli maile sztabu wyborczego Emmanuela Macrona przed wyborami prezydenckimi we Francji w 2017 roku. Gazeta powołuje się na ustalenia specjalnego zespołu Google'a i organizacji FireEye.","FireEye specjalizuje się w tropieniu bardzo wyrafinowanych przestępstw cybernetycznych, zwłaszcza związanych z rosyjskimi służbami. Analizy FireEye i Google'a potwierdziły, że dwa zespoły hakerów powiązane z GRU zaatakowały zaplecze wyborcze Macrona.  Najpierw grupa APT28 w marcu 2017 roku rozpoczęła ataki typu spear phishing, polegające na wysyłaniu maili od rzekomo zaufanego nadawcy, których celem jest uzyskanie poufnych informacji, takich jak hasła dostępowe. Według Google'a w maju 2017 roku, na dwa dni przed drugą tura wyborów prezydenckich we Francji, grupa Sandworm, rozpoczęła następną rundę ataków, przy użyciu tej samej metody.  Macron oskarżył wtedy Rosję o to, że prowadzi we Francji ""operację destabilizacji"", która miała na celu „sianie niepokoju i dezinformacji”.  W lutym „Financial Times” napisał, że grupa APT28, łączona z cyberatakami na Demokratów w USA i wyciekiem maili sztabu Macrona, działa jak agencja wywiadowcza, ""gromadząca dane geopolityczne i informacje pomagające w kształtowaniu rosyjskiej polityki”.  „FT” napisał też wówczas, powołując się na FireEye, że hakerzy z grupy Sandworm „są bardziej dyskretni niż APT28, ale atakują wiele rządów i władz lokalnych w Europie za pomocą spersonalizowanych ataków (spear phishing), zwłaszcza w Polsce”.  Japońska firma Trend Micro zajmująca się cyberbezpieczeństwem jako pierwsza w kwietniu 2017 roku ostrzegła, że APT28 atakuje sztab wyborczy Macrona, ale informacji tych nie udało się wtedy potwierdzić.",,
Sondaż parlamentarny. PiS ma więcej mandatów niż w wyborach. Posłów traci Lewica,Ponad dwa miesiące po wyborach parlamentarnych Prawo i Sprawiedliwość jest wciąż liderem w rankingu poparcia – wynika z sondażu pracowni Estymator dla portalu DoRzeczy.pl.,"Gdyby wybory parlamentarne odbyły się w najbliższą niedzielę, na Prawo i Sprawiedliwość zagłosowałoby 44,2 proc. badanych. Dałoby to partii Jarosława Kaczyńskiego większość w izbie niższej – 237 mandatów. Przypomnijmy, że w październikowych wyborach na tę partię głosowało 43,6 proc., co dało 235 mandatów.    Na drugim miejscu w badaniu znalazła się Koalicja Obywatelska, na którą chęć oddania głosu deklaruje 27,9 proc. ankietowanych. To 135 mandatów. W wyborach KO otrzymała 27,4 proc., co dało 134 mandatów.   Podium zamyka Lewica z poparciem 11,8 proc. badanych i 45 mandatami. To gorszy wynik niż w wyborach. W październiku na SLD głosowało 12,6 proc. Lewica ma w Sejmie 49 mandatów.  Z kolei na Koalicję Polską głosować chce 8,8 proc., co dałoby 31 mandatów. W wyborach na KP swój głos oddało 8,6 proc. Do Sejmu Koalicja Polska wprowadziła 30 posłów.  Próg wyborczy przekracza też Konfederacja z wynikiem 6,6 proc. i 11 mandatami. W wyborach na tę koalicję głosowało 6,8 proc. Konfederacja ma w Sejmie 11 posłów.",,
Nowy premier nie zarabia na giełdzie. Zamroził swój portfel akcji BZ WBK,"Mateusz Morawiecki już jako wicepremier całkowicie zamroził swój portfel akcji Banku Zachodniego WBK. Nie obraca akcjami, a wszelkie korzyści przekazuje na cele charytatywne i społeczne – poinformował Departament Komunikacji Ministerstwa Rozwoju.","Jak podkreślono w stanowisku resortu, Morawiecki już jako wicepremier zadeklarował, że na czas pełnienia funkcji rządowych „całkowicie zamraża portfel akcji BZ WBK”.– Zobowiązał się też nie dokonywać żadnych operacji związanych z obrotem akcjami. A ponadto wszelkie korzyści związane z potencjalnymi dywidendami – w całości przekazywać na cele charytatywne i społeczne, co sukcesywnie realizuje – dodało MR.Prezydent Andrzej Duda powołał rząd, na którego czele stanął Mateusz Morawiecki – wicepremier, minister finansów i rozwoju w rządzie Beaty Szydło. We wtorek Morawiecki ma wygłosić w Sejmie expose. Głosowanie nad wotum zaufania dla nowego rządu ma się odbyć w środę.",,
Spotkania z politykami. Wraca sprawa zdjęcia z Komorowskim,"TVN wyemitował materiał, gdzie autorzy mówiąc o „udokumentowanym nagraniu ze spotkania przestępców z urzędującą premier Beatą Szydło”, pokazali wideo z Facebooka. Widać na nim premier Szydło, która przyjechała na miejsce, gdzie udzielana była pomoc ofiarom wichury. Byli tam też m. in. wspomniani w materiale motocykliści. W kontekście działań TVN internauci przypominają słynne zdjęcie Bronisława Komorowskiego z panami z WSI. Na czym polegała ich znajomość?","W marcu 2015 r. głośno było o kontaktach, jakie miał utrzymywać ówczesny prezydent Bronisław Komorowski z Piotrem Polaszczykiem, byłym oficerem WSI, powiązanym wcześniej z fundacją „Pro Civili”. Zasiadał on w radzie nadzorczej SKOK-u Wołomin. Usłyszał zarzut udziału w wyłudzaniu kredytów i udział w zorganizowanej grupie przestępczej. Na konferencji prasowej poseł PiS Bartosz Kownacki przedstawił dowody na to, że Komorowski nie tylko zna Piotra Polaszczyka, ale ma również z nim zdjęcie. Fotografia, na której faktycznie widać prezydenta w towarzystwie Polaszczyka, obiegła wtedy media. – Mamy dowody w postaci zdjęć i filmów, z których jasno wynika, że w trakcie pełnienia funkcji prezydenta przynajmniej jednokrotnie pan prezydent skontaktował się z panem Piotrem P. Otóż w trakcie premiery filmu „Bitwa warszawska”, w której uczestniczył pan prezydent (...), pan Piotr P. i pan Mariusz G. (prezes SKOK Wołomin – red.) byli przedstawieni jako producenci tego filmu i wówczas pan prezydent Komorowski bił im brawo, a później witał się z nimi, pozował do zdjęć, rozmawiał – mówił Kownacki. – Pan prezydent wiedział, że kontaktuje się z panem Piotrem P., był na wspólnym spotkaniu, rozmawiali. Pytanie, ile jeszcze takich zdjęć jest, ile razy jeszcze będzie mijała się z prawdą Kancelaria Prezydenta? – dodawał poseł. „Pan prezydent nie spotykał się nigdy i nie zna pana Piotra P. Ponadto wśród osób, które w czasie trwania tej kadencji pojawiły się w prezydenckiej kancelarii, nie ma takich nazwisk jak pana Piotra P. Wciąganie w brudną kampanię i snucie fałszywych insynuacji wobec pana prezydenta i jego rodziny jest haniebne. Syn pana prezydenta również nie zna pana Piotra P. i nie ma żadnego związku ze sprawą SKOK Wołomin” – napisała w oświadczeniu przesłanym „Faktowi”. Po publikacji fotografii temat został poruszony w rozmowie z szefem WSI gen. Markiem Dukaczewskim w RMF FM. – Pan Piotr Polaszczyk kontaktował się, ale tylko i wyłącznie, z mojej wiedzy tak wynika, z panem prezydentem Lechem Kaczyńskim. W czasie jego prezydentury – mówił Dukaczewski. – Z mojej wiedzy wynika, że bywał w Pałacu Prezydenckim. Czy składał wizyty, czy bywał zapraszany, czy brał udział w spotkaniach – z mojej wiedzy wynika, że w takich spotkaniach brał udział – dodał. Dopytywany przez dziennikarza, który zauważył, że łatwo rzucać oskarżenia wobec nieżyjącego prezydenta, Dukaczewski odpowiedział, że „nie chciałby niczego obciążać”, powtarzając, że Polaszczyk bywał na spotkaniach z Kaczyńskim. Jak dodał, nie chciałby komentować jakichkolwiek zdjęć, ponieważ „takich zdjęć są tysiące”.",,
Imigranci zasilają Bundeswehrę. „Pochodzenie nie odgrywa roli”,26 proc. żołnierzy Bundeswehry w stopniu szeregowca i starszego szeregowca pochodzi z rodzin imigranckich – podał w niedzielę „Bild am Sonntag”. Wśród oficerów od stopnia majora w górę odsetek osób o korzeniach imigranckich wynosi 7 proc.,"W skali całej armii odsetek żołnierzy z rodzin imigranckich wynosi 14,4 proc. Warunkiem służby w Bundeswerze jest obecnie – z małymi wyjątkami – posiadanie niemieckiego paszportu. Rzeczniczka ministerstwa obrony powiedziała dziennikarzowi „BamS”, że pochodzenie „nie odgrywa żadnej roli”. – Bundeswehra potrzebuje pracowników potrafiących wykazać się kwalifikacjami i zaangażowaniem – dodała. Niemiecka armia zamierza systematycznie zwiększać odsetek żołnierzy o korzeniach imigranckich.  Armia przyjmie też ochotników z innych krajów UE W białej księdze, która ma zostać opublikowana w lipcu, rząd Niemiec zapowiada stworzenie możliwości służby w Bundeswerze także ochotnikom z innych krajów Unii Europejskiej. Obecnie obowiązująca ustawa o obronności stanowi, że warunkiem służby w Bundeswehrze żołnierzy zawodowych i ochotników na czas określony jest posiadanie obywatelstwa niemieckiego.",,
Kanada zachęca Polaków do przyjazdu do pracy,"Polacy władający angielskim i francuskim mogli w
ostatnich tygodniach usłyszeć wiele zachęt w sprawie przyjazdu do pracy do
Kanady. Obecnie Kanada wprowadza zmiany w systemie imigracyjnym i poszukuje
wykwalifikowanych pracowników ze znajomością języków obcych.","Październikowe spotkanie ministra ds. imigracji Jasona Kenneya z Polonią wWielkiej Brytanii i Irlandii, opisane przez dziennik „The Independent”,spotkało się z dużym zainteresowaniem Polonii kanadyjskiej.Kenney oświadczył wówczas, że polscy imigranci w Wielkiej Brytanii i Irlandiimają tę przewagę, że władają językiem angielskim, więc łatwiej zaaklimatyzują się w Kanadzie. Dodał, że wielu spośród 200 tys. Polaków mieszkających w Irlandii ma umiejętności, których Kanada potrzebuje. Chodzi m.in. o budowlańców, pracowników sektora usług czy transportu. Minister dodał, że milion Kanadyjczyków ma polskie korzenie, więc Polacy mogą się poczuć w Kanadzie jak w domu. Ministerstwo ds. imigracji, obywatelstwa i wielokulturowości pamięta opochodzeniu imigrantów. Przed 11 listopada Kenney wydał oświadczenie wsprawie polskiego Święta Niepodległości i złożył najlepsze życzenia Polakom.Na przyszły rok kanadyjskie ministerstwo ds. imigracji i obywatelstwa planujespotkania w Manchesterze w Wielkiej Brytanii, adresowane do Polaków.Najpierw praca, potem stały pobytKanada zmienia obecnie swój system imigracyjny. W ubiegłym tygodniu Kenneypodkreślił w komunikacie, że „zatrzymanie najlepszych zagranicznychpracowników jest kluczowe dla gospodarczego sukcesu Kanady”. W przyszłym rokukraj wyda wizy pobytowe dla ok. 240-265 tys. osób, czyli mniej więcej tyle cow minionych pięciu latach. Kenney zapowiedział m.in., że większe będą możliwości przyjazdu w ramachCanadian Experience Class - programu, w ramach którego osoby, którestudiowały lub już pracowały w Kanadzie, mogą uzyskać prawo stałego pobytu, a potem starać się o obywatelstwo. Z kolei w rządowym programie Federal Skilled Workers zapowiedziano zmiany, które mają umożliwić ocenę i uznawanie wykształcenia chętnych do przyjazdu jeszcze przed ich przyjazdem do Kanady, co ma ułatwić im szukanie pracy już na miejscu. Informacje o zasadach imigracyjnych są dostępne na stronach kanadyjskich ambasad. Programy imigracyjne oferują zachęty dla wykwalifikowanych pracowników. Odkilku miesięcy działa zaplanowany na trzy lata pilotażowy programmikropożyczek dla imigrantów o kwalifikacjach potrzebnych na kanadyjskimrynku pracy.Kwestie językowe, o których mówił minister Kenney, stają się przy tym corazważniejsze. Kanadyjczycy nie przejmują się akcentem, z jakim ktoś mówi, podwarunkiem, że jest zrozumiały. Kenney powoływał się też na badania, z których wynika, że Kanadyjczycyzaczynają postrzegać imigrację jako problem. Bezrobocie wśród imigrantówwynosi ok. 14 proc., a więc jest dwa razy wyższe niż wśród Kanadyjczyków.Jedną z barier w znalezieniu pracy jest właśnie brak możliwości porozumienia się - stąd zmiany w polityce rządu, uzależniające możliwość przyjazdu do Kanady od faktycznej znajomości języków. Podobne zmiany dotyczą też wymogów stawianych przyszłym obywatelom. Po trzech latach przebywania w Kanadzie z prawem stałego pobytu można starać się o obywatelstwo. Od początku listopada wymagane jest wykazanie się poświadczoną dokumentami znajomością angielskiego lub francuskiego. Można poczuć się jak w domu?Polscy imigranci w Kanadzie mają rzeczywiście wiele okazji, by poczuć się jakw domu. W kraju działają polskie gazety, radiostacje, można korzystać z usługpolskich agentów nieruchomości czy księgowych, którzy ułatwią przejście przez różniący się od polskiego system prawny. Jeśli ktoś chce kupować towary znane z Polski, w większych miastach nie będzie miał z tym kłopotów – zaczynając od przypraw, a kończąc na polskim mleku czy maśle. Wielu Polaków zadomowionych w Kanadzie zwraca przy tym uwagę, że jest jednarzecz, której import jest utrudniony – to zawzięte dyskusje na tematypolityczne. Dla Kanadyjczyków nie jest to temat do rozmów. Ważny jest hokej.",,
Wicemarszałek Senatu: Platforma ostro skręciła w lewo,"Platforma Obywatelska ostro skręciła w lewo, a Koalicja Europejska okazała się jednym wielkim oszustwem – mówi w rozmowie z tygodnikiem „Do Rzeczy” wicemarszałek Senatu Adam Bielan. „Jeśli KE nie odniesie spektakularnego sukcesu w wyborach europejskich, to już w czerwcu dojdzie do przesilenia w szeregach opozycji. Wszystko zatem w rękach Polaków” – stwierdza Bielan.","W rozmowie z tygodnikiem wicemarszałek Senatu mówił m.in. o tym, dlaczego – w jego ocenie – Platforma Obywatelska zaczęła realizować poglądy „skrajnej lewicy”.„Koalicja Europejska i PO to nie są tożsame byty polityczne. KE wchłonęła wiele ugrupowań lewicowych, takich jak Inicjatywa Polska Barbary Nowackiej czy SLD. I już na obecnym etapie widać, że Platforma staje się ich zakładnikiem” – stwierdza polityk PiS. Jak dodaje Bielan, „Platforma mocno skręciła w lewo”. „To kierownictwo tej partii usunęło z jej szeregów posłów, którzy zgodnie z własnym sumieniem, głosowali za odrzuceniem skrajnie lewicowego projektu Barbary Nowackiej, liberalizującego ustawę antyaborcyjną” – przypomina.Wicemarszałek Senatu na pytanie o pragmatyzm Schetyny i stwierdzenie, że „większość Polaków przeciwna jest realizacji eksperymentów społecznych” skrajnie lewicowych odpowiada, że „większość Polaków nie życzyła sobie również podwyższenia wieku emerytalnego”. „Nie przeszkadzało to jednak politykom PO najpierw milczeć na ten temat w kampanii, a następnie już po wyborczym zwycięstwie, ten wiek, wbrew woli obywateli, podnieść. To kwestia elementarnej uczciwości oraz jakości debaty publicznej” – ocenia. Dodaje też, że wyborcy „mają prawo wiedzieć jaki jest rzeczywisty program poszczególnych ugrupowań politycznych, a Platforma jest w swoich działaniach skrajnie niewiarygodna”. Pytany o ustępstwa Schetyny po utworzeniu KE Bielan spekuluje, że „jeśli KE nie odniesie spektakularnego sukcesu w wyborach europejskich, to już w czerwcu dojdzie do przesilenia w szeregach opozycji”. „Wszystko zatem w rękach Polaków. Iskrzy nie tylko w Platformie, wyraźne niezadowolenie społeczne jest również w PSL. Szeregowi ludowcy nie potrafią zrozumieć, dlaczego za cenę zdobycia kilku mandatów do PE dla ich liderów muszą startować ramię w ramię z ugrupowaniami głoszącymi postulaty całkowicie sprzeczne z ich programem i wartościami. Dlatego jestem przekonany, że PSL odniesie olbrzymie straty w tych wyborach. Elektorat wiejski nie podaruje politykom tej partii, że weszli w sojusz ze skrajną lewicą światopoglądową” – mówi Bielan.Polityk był również pytany o „plejadę gwiazd polskiej polityki”, która zasiliła listy KE do PE. „Stawianie za wzór europejskości polityków umacniających niegdyś sojusz Polski ze Związkiem Sowieckim jest niedorzecznością, uwypuklającą ponadto brak znaczących osobistości w KE” – zaznacza.",,
Wiceminister o Krzysztofie Sadowskim: nie wpłynęło zawiadomienie,"Wiceminister sprawiedliwości Michał Wójcik odniósł się w środę w radiowej Jedynce do wpisów Mariusza Zielke w mediach społecznościowych. Według dziennikarza podczas produkcji popularnych programów z lat 90., emitowanych przez TVP, miało dochodzić do molestowania dziewczynek.","„Niestety, z ogromną przykrością informuję, że nie ma już żadnych wątpliwości. Krzysztof Sadowski, wielka postać polskiego jazzu, wieloletni prezes Polskiego Towarzystwa Jazzowego, współtwórca Tęczowego Music Box, działacz Jazz Jamboree i innych programów, nauczyciel setek, a może i tysięcy dzieci, był pedofilem” – napisał we wtorek Zielke. „Ofiary zasługują na współczucie i prawdę. Ich relacje są bardzo mocne. Relacji jest zbyt wiele, żeby były nieprawdziwe” – podkreślił dziennikarz. Dodał, że po zebraniu materiału skieruje doniesienie do prokuratury.   „Pytanie, czy są to już pewne informacje”  Na pytanie, czy prokuratura powinna z urzędu wszcząć postępowanie, jeśli „uznany dziennikarz wygłasza publicznie takie mocne stwierdzenia”, Michał Wójcik powiedział: „Jeśli jest rzeczywiście uprawdopodobnione, że mogło dojść do popełnienia przestępstwa, to tak. Tylko pytanie, czy są to już pewne informacje – bo są też informacje z drugiej strony, że to nie jest prawda”. Wiceminister dodał, że jeśli zgłoszenie dotyczące sprawy wpłynie do prokuratury, to rozpocznie ona czynności zgodnie z procedurą, ale na tę chwilę nie ma informacji o żadnym zawiadomieniu.Krzysztof Sadowski – ceniony pianista, organista i kompozytor jazzowy nie skomentował wpisów Michała Wójcika. Głos zabrała  żona muzyka. Piosenkarka Liliana Urbańska zdementowała  informacje przedstawione przez dziennikarza.",,
Senatorowie Andrzej Misiołek i Leszek Piechota odchodzą z PO,"Dwóch senatorów: Andrzej Misiołek i Leszek Piechota odchodzi z PO. Powodem – jak poinformowali – jest sierpniowy wywiad wiceszefa PO Borysa Budki dla „Die Zeit” oraz listopadowe głosowanie nad rezolucją PE na temat sytuacji w Polsce, którą poparło sześcioro europosłów Platformy.","– Jako Polacy, senatorowie RP, kierując się słowami złożonego ślubowania, nie godzimy się z taką linią działania władz klubu parlamentarnego PO, jak i władz Platformy Obywatelskiej i z dniem dzisiejszym rezygnujemy z członkostwa w klubie parlamentarnym PO i w Platformie Obywatelskiej – napisali w środowym oświadczeniu Misiołek i Piechota.Chodzi o wywiad, którego Borys Budka udzielił 23 listopada niemieckiemu tygodnikowi „Die Zeit”. Przekonywał w nim m.in., że „Unia Europejska musi pokazać bezwzględność, ale jednocześnie dać do zrozumienia, że nie jest ona skierowana przeciwko Polakom, tylko przeciwko rządowi”. Dodał, że „UE musi postawić Polsce ultimatum”.Od słów tych odcięli się po kilku dniach Piechota i Misiołek. – Jako senatorowie RP oraz członkowie Platformy Obywatelskiej zdecydowanie odcinamy się od tej części wypowiedzi posła Borysa Budki, w której sugeruje on, że UE powinna stawiać Polsce ultimatum, być nieustępliwa, nieprzejednana, twarda i pokazać swoją siłę wobec Polski oraz grozić naszemu krajowi konsekwencjami w postaci sankcji, których domagałby się jako ostatni – podkreślili senatorowie w oświadczeniu.",,
Spotkanie w Trybunale. Rozmowa Julii Przyłębskiej z wiceszefem KE nt. reformy sądownictwa,Do spotkania wiceszefa Komisji Europejskiej Fransa Timmermansa z prezes Trybunału Konstytucyjnego Julią Przyłębską doszło w poniedziałek po godz. 13 w siedzibie TK. Tematy rozmów to m.in. kwestie związane z praworządnością w Polsce oraz reformą sądownictwa.,"Poniedziałkowa wizyta wiceprzewodniczącego KE w Warszawie odbywa się w ramach kontynuacji dialogu między polskimi władzami a Komisją Europejską ws. sytuacji wokół Trybunału Konstytucyjnego oraz ustaw dotyczących funkcjonowania wymiaru sprawiedliwości. Wizyta odbywa się, jeszcze zanim Sejm zajmie się projektami ustaw przedstawianych przez polityków PiS jako ustępstwa wobec Komisji.        Podczas wizyty w Polsce Timmermans rozmawiał już z premierem Mateuszem Morawieckim, szefem MSZ Jackiem Czaputowiczem, I prezes SN Małgorzatą Gersdorf, szefem gabinetu prezydenta Krzysztofem Szczerskim i wiceszefem Kancelarii Prezydenta Pawłem Muchą. Zmiany w prawie             Projekt nowelizacji ustaw o ustroju sądów powszechnych oraz o Sądzie Najwyższym przewiduje, że minister sprawiedliwości nie będzie mógł podjąć decyzji o odwołaniu prezesa lub wiceprezesa sądu bez opinii kolegium sądu oraz Krajowej Rady Sądownictwa. W projekcie PiS zaproponowano też zrównanie wieku przechodzenia w stan spoczynku sędziów dla kobiet i mężczyzn do 65 lat.              Projekt nowelizacji przepisów ustaw o organizacji Trybunału Konstytucyjnego i statusie jego sędziów przewiduje opublikowanie trzech dotychczas niepublikowanych orzeczeń wydanych z naruszeniem prawa przez TK.              Komisja Europejska, podejmując w grudniu decyzję o uruchomieniu wobec Polski procedury z art. 7 Traktatu o UE, dała Polsce trzy miesiące na wprowadzenie w życie rekomendacji dotyczących praworządności. Dotyczyły one m.in. zmian w ustawie o Sądzie Najwyższym, w tym niestosowania zapisu o obniżonym wieku emerytalnym wobec obecnych sędziów.",,
„Konfident bezpieki” dyrektorem muzeum z nadania PSL. „To decyzja Struzika”,"Jeżeli Janusz Gmitruk osiągnął już swoje lata i ma pewną refleksję, to powinien wiedzieć, co ma zrobić – powiedział wicemarszałek Sejmu z PSL Piotr Zgorzelski, pytany o dyrektora Muzeum Historii Polskiego Ruchu Ludowego, który został skazany przez sąd lustracyjny. Gmitruk został dyrektorem z  nadania marszałka województwa mazowieckiego Adama Struzika (PSL).","W RMF FM redaktor prowadzący program zapytał posła Zgorzelskiego, czy „jako antykomunistycznemu historykowi” nie przeszkadza mu, że na czele Muzeum Historii Polskiego Ruchu Ludowego stoi – z nadania marszałka z PSL Adama Struzika – „konfident bezpieki” Janusz Dmitruk.Jak tłumaczył Zgorzelski, „to decyzja marszałka Struzika, a nie moja”. – Musiałbym znać sprawę dogłębnie. Myślę, że szkoda czasu rozmawiać o Januszu Gmitruku – powiedział polityk PSL i dodał, że „jeżeli Gmitruk osiągnął już swoje lata i ma pewną refleksję, to powinien wiedzieć, co ma zrobić”.– Przecież nie pochwaliłem jego karty i na tym koniec. Gdybym był jego przełożonym, nigdy nie powołałbym go na stanowisko – zadeklarował poseł.Redaktor prowadzący audycję nazywając Gmitruka „konfidentem bezpieki” zwrócił uwagę, że „to PSL go tam zainstalowało”. – I pan mówi o ideowości PSL – ironizował Robert Mazurek.",,
"Dziennikarka TVN sugeruje, że PiS może unieważnić wynik wyborów","Żadna władza nie zostawiała sobie furtki na to, co po wyborach w razie ewentualnej przegranej – powiedziała w programie informacyjnym „Fakty” dziennikarka TVN Katarzyna Kolenda-Zaleska. Prof. Stanisław Żerko zwrócił na Twitterze uwagę, że w ten sposób „dała do zrozumienia telewidzom, że PiS może unieważnić niekorzystny dla tej partii wynik wyborów”. Sejm zdecydował, że rozpoczęte w środę ostatnie posiedzenie zostanie przerwane, a dokończone zostanie po wyborach parlamentarnych.","– Nigdy wcześniej żaden Sejm i żadna władza nie zostawiały sobie furtki na to, co po wyborach, bo jeśli wynik wyborów będzie dla władzy niekorzystny, to wtedy władza będzie mogła zrobić wszystko z polską demokracją – powiedziała Kolenda-Zaleska.„Red. Katarzyna Kolenda Zaleska na zakończenie swego materiału w »Faktach« dała do zrozumienia telewidzom, że PiS może unieważnić niekorzystny dla tej partii wynik wyborów 13 października. Nie chcę tego komentować” – napisał na Twitterze profesor Stanisław Żerko. „I słusznie. Bo nic takiego nie dawałam do zrozumienia. Widocznie Pan Profesor ma takie obawy, mnie to nawet na myśl nie przyszło” – zareagowała na wpis Kolenda Zaleska.",,
2017: Wojna z Rosją,„2017: Wojna z Rosją” to literacka wizja najbliższej przyszłości. Nakreślił ją były zastępca naczelnego dowódcy Sojuszniczych Sił Zbrojnych NATO w Europie.,"Napisałem ""2017: wojna z Rosją"" jako ostrzeżenie. Żeby uwydatnić groźbę dynamicznej sytuacji, którą prezydent Putin zaczął inwazją na Krym i Ukrainę w 2014 - powiedział autor. Jak podkreśla, to czysta fikcja mająca na celu ""przebudzenie Zachodu"".",,
"May gwarantuje unijnym imigrantom na Wyspach, że zachowają swoje prawa","Theresa May zadeklarowała, że Wielka Brytania nadal chce rozwijać się ramię w ramię z Unią Europejską. Zaznaczyła również, że imigranci pozostający na Wyspach zachowają obecne prawa. – Gwarancje praw, jakie składam, są realne – powiedziała brytyjska premier w przemówieniu wygłoszonym we Florencji. – To stanowisko musi zostać potwierdzone przy stole negocjacyjnym w Brukseli – tak skomentował wystąpienie May wiceszef polskiego MSZ Konrad Szymański.","Wielka Brytania rozpoczęła proces wyjścia z UE 29 marca br. i powinna opuścić Wspólnotę do końca marca 2019 roku.br>Szefowa brytyjskiego rządu mówiła w dawnej szkole karabinierów przy kościele Santa Maria Novella o polityce po Brexicie. Podkreśliła, że Wielka Brytania nie odwraca się plecami do Unii. – Sukces Unii Europejskiej jest sukcesem Wielkiej Brytanii – przekonywała. Prawa obywateli UE w Wlk. Brytanii będą zapisane w umowie wyjściabr>May poruszyła także kluczowe wątki trwających negocjacji, m.in. kwestię uznania praw obywateli Wielkiej Brytanii mieszkających w krajach członkowskich UE i obywateli UE mieszkających w Wlk. Brytanii.br>– Chcemy, żebyście zostali; cenimy was i dziękujemy za wasz wkład w nasze życie. To było i pozostaje moim pierwszym celem w tych negocjacjach, aby zapewnić, żebyście mogli kontynuować swoje życie bez zmian – zapewniła premier.br>Jak dodała, prawa obywateli UE mieszkających w Wlk. Brytanii, w tym miliona Polaków, będą zapisane w umowie wyjścia i przeniesione do brytyjskiego prawa, a spory rozstrzygane będą w brytyjskich sądach, ale z braniem pod uwagę orzeczeń Trybunału Sprawiedliwości UE, co powinno zagwarantować dodatkowy poziom zabezpieczenia ich statusu prawnego. Dwuletni okres przejściowybr>W kluczowej części przemówienia brytyjska premier zaproponowała dwuletni okres przejściowy między wyjściem Wlk. Brytanii z Unii Europejskiej a wejściem w życie przyszłych ustaleń dotyczących nowej relacji pomiędzy stronami.br>Jak zaznaczyła, „to, jak długo (ten okres) potrwa, zależy od tego, jak długo zajmie przygotowanie nowych systemów”, m.in. zasad imigracji do Wielkiej Brytanii, ale zasugerowała, że mogłyby to być dwa lata.br>Gdyby ta propozycja została zaakceptowana przez UE, sprowadzałaby się do ograniczonego czasowo przedłużenia obecnych regulacji, włącznie ze swobodą przepływu osób i jurysdykcją Trybunału Sprawiedliwości UE, także po wyjściu Wlk. Brytanii ze Wspólnoty.br>Osoby przyjeżdżające po dacie Brexitu byłyby jednak zmuszone do rejestracji w systemie, który byłby później wykorzystywany w nowym systemie migracyjnym po zakończeniu okresu przejściowego.Nie będzie nowych ceł? br>Mówiła także o tym, że Wielka Brytania i Unia Europejska wyznają te same zasady: wiarę w wolny handel i konkurencję. Dlatego, jak dodała, nie ma sensu wprowadzać nowych ceł, jeśli nie ma ich teraz. – To stanowisko musi zostać potwierdzone przy stole negocjacyjnym w Brukseli – tak wystąpienie we Florencji skomentował wiceszef polskiego MSZ Konrad Szymański. – Tylko tam kształtowane są negocjacje dotyczące wyjścia Wielkiej Brytanii z UE – ocenił. W czerwcu ubiegłego roku Brytyjczycy opowiedzieli się w referendum krajowym za opuszczeniem przez ich kraj struktur Unii Europejskiej. Prawie 52 procent głosujących Brytyjczyków opowiedziało się za wystąpieniem Wielkiej Brytanii ze Wspólnoty.",,
"Putin broni Trumpa, Tusk go gani. Komentarze po wycofaniu się USA z porozumienia klimatycznego","Szef Rady Europejskiej ocenił w piątek, że Stany Zjednoczone popełniły błąd wycofując się z paryskiego porozumienia klimatycznego. Prezydent Rosji przekonywał z kolei, że „nie należy sądzić prezydenta USA”. – Jeśli wszyscy będziemy konstruktywnie pracować, możemy jeszcze się porozumieć – powiedział podczas forum ekonomicznego w Petersburgu.","Politycy komentowali czwartkową decyzję amerykańskiego prezydenta, podjętą na zakończenie szczytu Unia Europejska-Chiny. Przedstawiciele obu stron potwierdzili na nim poparcie dla porozumienia zawartego w Paryżu w 2015 roku, które przewiduje znaczne ograniczenie emisji CO2. – To oznaka odpowiedzialności i solidarności z przyszłymi pokoleniami. Decyzja Stanów Zjednoczonych to błąd. Walka ze zmianami klimatycznymi będzie kontynuowana z lub bez USA – stwierdził Donald Tusk. Przewodniczący Rady Europejskiej dodał, że utrzymanie silnych transatlantyckich więzi jest ważniejsze niż – jak powiedział – niektóre niefortunne decyzje. „Jeszcze mamy czas”Podczas obrad Międzynarodowego Forum Ekonomicznego w Petersburgu Putin zaznaczył, że porozumienie jest dokumentem ramowym i zacznie obowiązywać dopiero od 2021 roku. – Tak więc jeszcze mamy czas. Jeśli wszyscy będziemy konstruktywnie pracować, możemy jeszcze się porozumieć – powiedział. Rosja – przypomniał – nie ratyfikowała jeszcze porozumienia. Mówiąc o powodach, dla których tego nie uczyniła, wymienił m.in. to, że Kreml chce poczekać, aż sformułowane zostaną pewne „czysto techniczne, ale ważne sprawy”. Rosja podpisała porozumienie paryskie razem z innymi państwami w 2015 roku. W zeszłym roku zapowiadała, że kroki w kierunku ratyfikacji zostaną podjęte w latach 2019-20.Prezydent Donald Trump ogłosił w czwartek, że Stany Zjednoczone wycofają się z paryskiego porozumienia klimatycznego. Jest to spełnienie jego obietnicy wyborczej, że będzie przedkładał interesy amerykańskich pracowników i konsumentów nad inne.",,
Do serca Tatr ściągają turyści ze Wschodu,"Pod Tatry przyjechali turyści zza wschodniej granicy, którzy spędzą tu prawosławne święta Bożego Narodzenia. Pojawili się też turyści z krajów arabskich – powiedziała prezes Tatrzańskiej Izby Gospodarczej Agata Wojtowicz.","– Liczba gości ze Wschodu jest podobna jak w ubiegłym roku. Są to głównie Ukraińcy, następnie Rosjanie i Białorusini. Jeszcze przed konfliktem na wschodzie Ukrainy gości z tych kierunków było bardzo dużo. Właściwie jeszcze 10–15 lat temu w okolicach prawosławnych świąt Bożego Narodzenia w Zakopanem dominowali goście zza wschodniej granicy. Obecnie jest ich znacznie mniej, ale nadal chętnie przyjeżdżają pod Tatry – oceniła Wojtowicz.  Nowością jest, że w tym roku w okresie świąteczno–noworocznym przyjechali do Zakopanego goście z krajów arabskich.  Z powodu tegorocznego układu kalendarza wielu krajowych gości zdecydowało się przedłużyć swój urlop aż do 6 stycznia. Ulice Zakopanego nadal są zatłoczone, podobnie jak w okresie świątecznym i sylwestrowym.  – Dla branży hotelarskiej tegoroczny układ kalendarza jest bardzo pomyślny, bo właściwie ułożyły się trzy turnusy: świąteczny, sylwestrowy i noworoczny. Do tego dopisała nam piękna zima – dodała prezes Tatrzańskiej Izby Gospodarczej.",,
"Korwin-Mikke: jeśli ktoś dobrowolnie płynie przez Morze Śródziemne i tonie, to jego problem","– To nie jest nasz problem. Co nas to obchodzi? - tak Janusz Korwin-Mikke, kandydat na prezydenta, komentował w programie „Polityka przy kawie” w TVP1 ustalenia szczytu UE w sprawie pomocy migrantom z Afryki, którzy masowo giną podczas podróży przez Morze Śródziemne do Europy.","W czwartek na unijnym szczycie zapadła decyzja o potrojeniu wydatków na operacje mające na celu ratowanie ludzi na Morzu Śródziemnym w związku z napływem imigrantów z Afryki i Bliskiego Wschodu. Janusz Korwin Mikke jest jednak zdania, że Polski ta sprawa nie dotyczy.  – To nie jest nasz problem – powiedział i stwierdził, że nie podejmowałby w tym celu żadnych działań. Przekonywał, że ludzie giną także na Karaibach i na polskich drogach. – Wypadki chodzą po ludziach. Jeżeli ktoś dobrowolnie płynie przez Morze Śródziemne, to jak się utopi, to jego problem – dodał. – Oni po prostu giną na Morzu Śródziemnym. Co to mnie obchodzi? – pytał.                                                teraz odtwarzaneKorwin-Mikke: podatek dochodowy to kara dla tego, który pracuje ""Podatek dochodowy to kara dla pracujących""Janusz Korwin-Mikke mówił również o swoim programie wyborczym. Jednym z jego koronnych postulatów w kampanii prezydenckiej jest likwidacja podatku dochodowego. – Podatek dochodowy wprowadzono 100 lat temu w USA i najwyższa pora skończyć z tym eksperymentem – powiedział kandydat partii KORWiN. Podkreślił, że podatek dochodowy to kara dla tego, który pracuje. – Jak można karać człowieka za to, że pracuje? A dawać zasiłek temu, co nie pracuje? To jest zachęta, żeby nie pracować – przekonywał. Korwin-Mikke dowodził, że państwo socjalistyczne to wymysł XX wieku, który się kończy. – Musimy wrócić do normalności. Dzisiaj ludzie liczą, że dostaną darmochę. A dobrobyt pochodzi z pracy, a nie z dotacji unijnych – dodał. ""Lekarstwa 6 razy droższe niż w UE""Korwin-Mikke postuluje także prywatyzację służby zdrowia. – Przez 4 tysiące lat medycyna była na znacznie niższym poziomie, nie było ubezpieczeń społecznych i ludzie nie umierali masowo na ulicach – mówił. Korwin-Mikke uważa, że wczesna umieralność w Średniowieczu wynikała z niskiego poziomu medycyny. – Dzisiaj mamy znacznie lepszą medycynę i nie dlatego, że jest państwowa. Dzięki państwowej umieramy – powiedział i dodał, że koszt leków i świadczeń medycznych jest w Polsce zawyżony. – Lekarstwa w Polsce, dzięki temu, ze mamy państwową medycynę, są 6 razy droższe w niż w UE – przekonywał.                                                teraz odtwarzaneKorwin-Mikke: dzięki państwowej służbie zdrowia umieramy. Zobacz cały program ""Polityka przy kawie""",,
Zwrot ws. autokefalii ukraińskiej Cerkwi. „Decyzja soboru została napisana na Kremlu”,"Hierarchowie Ukraińskiej Cerkwi Prawosławnej Patriarchatu Moskiewskiego nie spotkali się we wtorek z prezydentem Petrem Poroszenką, który miał z nimi rozmawiać o zjednoczeniu prawosławia w ich kraju, i ogłosili, że zrywają dialog z Konstantynopolem.","Prezydent, który kilka dni temu oświadczył, że w jego kraju nie ma miejsca dla rosyjskiej Cerkwi, zaprosił podległych Moskwie ukraińskich duchownych na spotkanie w Ukraińskim Domu w Kijowie. Biskupi tymczasem oczekiwali na niego w Ławrze Peczerskiej, monasterze z siedzibą zwierzchnika Cerkwi Patriarchatu Moskiewskiego.„Prezydent Ukrainy jest gotowy do dialogu. Drzwi do Ukraińskiego Domu pozostają otwarte” – oświadczyły służby prasowe Poroszenki. Jak wyjaśniły, prezydent chciał poinformować biskupów o swoich rozmowach z prawosławnym patriarchą Konstantynopola, który zadeklarował pomoc w przygotowaniach do soboru zjednoczeniowego Cerkwi prawosławnych na Ukrainie. Jego efektem ma być wydanie tomosu, czyli aktu o autokefalii (niezawisłości) Ukraińskiego Kościoła Prawosławnego. „Ten, kto nie chce rezultatów, szuka przyczyn do odmowy. Tak właśnie duża część biskupów zaczęła szukać usprawiedliwień, by nie przyjść na spotkanie (z prezydentem), bo nie pasuje im miejsce” – powiedział agencji Interfax-Ukraina niewymieniony z nazwiska przedstawiciel administracji Poroszenki. Sobór zamiast spotkania z prezydentem Zamiast spotkania z prezydentem hierarchowie Ukraińskiej Cerkwi Patriarchatu Moskiewskiego nieoczekiwanie zwołali sobór biskupi. Ogłosili na nim, że decyzje Patriarchatu Konstantynopolskiego w sprawie autokefalii ukraińskiej Cerkwi nie mają siły kanonicznej. „Uważamy działania Patriarchatu Konstantynopolitańskiego za ingerencję w sprawy wewnętrzne innej Cerkwi prawosławnej i za próbę decydowania o ukraińskiej kwestii cerkiewnej z udziałem władz państwowych i odszczepieńców, przy ignorowaniu głosu kanonicznego Ukraińskiego Kościoła Prawosławnego” – ogłosili uczestnicy soboru, na czele którego stoi Metropolita Kijowski i Całej Ukrainy Onufry. „Odnoszę wrażenie, że dzisiejsza decyzja Soboru została napisana na Kremlu. Czym można jeszcze wyjaśnić nieuznawanie kanonicznych decyzji Konstantynopola, nieuznawanie tomosu o autokefalii ukraińskiej Cerkwi i odmowę spotkania z prezydentem swojego kraju? Jedynie zależnością od innego kraju!” – napisał na Twitterze wicepremier Ukrainy Wiaczesław Kyryłenko.  Spotkanie Poroszenki z hierarchią Ukraińskiego Kościoła Prawosławnego Patriarchatu Moskiewskiego miało być kolejnym spotkaniem prezydenta przed soborem zjednoczeniowym, którego data nie została jeszcze ustalona. Wcześniej prezydent spotkał się z przedstawicielami nieuznawanej dotąd za kanoniczną Ukraińskiej Cerkwi Prawosławnej Patriarchatu Kijowskiego oraz Ukraińskiej Autokefalicznej Cerkwi Prawosławnej.  Ekumeniczny Patriarchat Konstantynopola potwierdził w październiku, że wszczyna procedurę nadania autokefalii Ukraińskiemu Kościołowi Prawosławnemu. Rosyjska Cerkiew Prawosławna (RPC) jest temu zdecydowanie przeciwna; uważa Ukrainę za swoje terytorium kanoniczne i sprzeciwia się jej niezawisłości. Zjednoczenie prawosławia Według ekumenicznego patriarchy Konstantynopola Bartłomieja I decyzje podejmowane przez Konstantynopol mają moc wiążącą dla wszystkich Kościołów prawosławnych. Zwierzchnik prawosławia podkreślał też, że autokefalia dla Kościoła ukraińskiego doprowadzi do zjednoczenia wszystkich członków Kościoła prawosławnego na Ukrainie. Ukraiński Kościół Prawosławny Patriarchatu Kijowskiego powstał po uzyskaniu przez Ukrainę niepodległości w roku 1992, ale nie był uznawany przez Kościoły prawosławne na świecie. Na Ukrainie działają trzy Kościoły prawosławne, ale tylko jeden z nich - podlegający Patriarchatowi Moskiewskiemu – był dotychczas kanoniczny i uznawany przez pozostałe Kościoły prawosławne na świecie.",,
Rząd roztacza parasol ochronny nad pedofilami? Jaki: głosowania w tej sprawie są bezlitosne,"– To jest haniebne kłamstwo, ale całe szczęście dzisiaj już w łatwy sposób można sprawdzić, jak było naprawdę. Wystarczy sięgnąć do głosowań i głosowania w tej sprawie są bezlitosne – stwierdził w programie „Strefa Starcia” wiceminister sprawiedliwości Patryk Jaki, komentując w ten sposób zarzut prezesa PO Grzegorza Schetyny, który zarzuca rządowi Zjednoczonej Prawicy „roztaczanie parasola ochronnego” nad pedofilami. W programie wiceminister odniósł się również do wypowiedzi posła PO Rafała Grupińskiego z marszu „Polska w Europie” dot. prezentowanego przez PO programu wyborczego.","– Od lat jest tak w zachodniej Europie – w USA jest to bardzo popularne – że polityków nie rozlicza się z tego co mówią, tylko z tego co robią. Sięga się do głosowań i opinii, które formułowali, kiedy mogli zmieniać rzeczywistość, bo najważniejszym zadaniem polityków jest tworzenie dobry ram prawnych, w których mogą się obracać różne instytucje i organy wykonawcze państwa – komentując słowa przewodniczącego Platformy Obywatelskiej wygłoszone w trakcie sejmowej debaty nad zaostrzeniem kar przewidzianych w Kodeksie Karnym za przestępstwa m.in.: pedofilii.– Tutaj sytuacja dla PO jest kompromitująca dlatego, że ja sam przynosiłem do Sejmu, jeszcze będąc w klubie opozycyjnym, kiedy PO rządziła, cztery rozwiązania, które pozwalały na skuteczną walkę z pedofilią – zaznaczył Jaki, po czym przypomniał o jakie dokładnie projekty ustaw chodziło.– Po pierwsze – zaostrzenie kar za przestępstwa pedofilskie. Po drugie – stworzenie policyjnej mapy zagrożeń, która by wskazywała i ostrzegała obywateli, w których miejscach może dochodzić do tego typu przestępstw. Po trzecie – stworzenie rejestru pedofilów. Po czwarte – zakaz wykonywania zawodu dla osób, które są skazane za zgwałcenie małoletnich i jednocześnie chciałyby pracować dalej z dziećmi – stwierdził, pytając co wówczas rządząca Platforma Obywatelska zrobiła w tymi projektami.Jak przypomniał Jaki, opinię do projektów – negatywną, postulującą odrzucenie projektów – napisała wówczas premier Ewa Kopacz.– Proszę sobie wyobrazić, że to jeszcze by było „pół biedy”, że PO te wszystkie projekty odrzuciła, bo chwilę później zrobiła coś bardziej haniebnego. Mianowicie skróciła okres przedawnień przestępstw – w tym przestępstw zgwałcenia małoletnich. Wyobrażacie sobie państwo? Politycy doprowadzają do tego, że przestępstwa szybciej się przedawniają. Trzeba sobie zadać pytanie: kogo oni w ogóle reprezentują, że politycy chcą, żeby przestępstwa szybko się przedawniały? – pytał wiceminister.Nowelizacja Kodeksu karnego w kilka dni? Patryk Jaki odniósł się również do zarzutu, że ważną nowelizację Kodeksu karnego rząd przeprowadził przez parlament w zaledwie kilka.– To oczywiście nie jest prawdziwa narracja dlatego, że ja przypominam państwu, że ten projekt Kodeksu karnego, który został przeprowadzony przez parlament, to jest projekt, który był przedstawiany prawie rok temu. Najważniejsze elementy były wielokrotnie dyskutowane. W mediach część osób krytykowała, część popierała – tradycyjnie odnosiła się do tego opozycja – stwierdził.Wiceminister przypomniał również, że po dojściu do władzy Zjednoczonej Prawicy, po raz kolejny wniósł do Sejmu wymienione przez siebie projekty. – I co się okazało? Okazało się, że jest dokładnie to samo. Ja przynoszę te projekty i co robi opozycja wraz z całą elitą sądowniczą? Oczywiście torpeduje te wszystkie projekty. Jak przyniosłem do Sejmu rejestr pedofilów, to było to tak torpedowane, tak krytykowane, że naprawdę tylko siła i determinacja sprawiła, ze myśmy to wszystko wytrzymali i przeszliśmy przez ten Sejm i ten projekt został uchwalony – stwierdził Jaki. Związki partnerskie celem KE, ale nie w programie wyborczym?Wiceminister sprawiedliwości skomentował również wypowiedź posła Platformy Obywatelskiej Rafała Grupińskiego, którą zarejestrowano w trakcie marszu „Polska w Europie”Polityk PO został zapytany, co Koalicja Europejska zrobi z postulatem wprowadzenia związków partnerskich. – Na pewno w tej sprawie działać progresywnie. Ale po dwudziestym którymś października. Po prostu musimy prowincje przyciągnąć do głosowania. (…) Stąd też dzisiaj nie eksponujemy tego za bardzo. Może to Rafał mówił w Warszawie, ale my już tego nie możemy mówić w... czy Świebodzinie. Tam nas ludzie przepędzą. To jest problem – mówił Grupiński.Komentując wypowiedź, Jaki wspomniał nagranie, które wywróciło do góry nogami scenę polityczną Węgier.– W 2006 r. Europą wstrząsnęło nagranie premiera węgierskiego rządu, który został nagrany jak mówi o tym, że: „kłamaliśmy rano i wieczorem naszemu społeczeństwu, po to by wygrywać wybory”. Po tym premier podał się do dymisji, a jego partia na wiele lat straciła jakiekolwiek szanse na zdobycie władzy. Teraz trzeba sobie zadać pytanie: czym to nagranie, z 2006 r. z Węgier, różni się od tego (nagrania – dop. red.) Rafała Grupińskiego – zapytał Jaki.– Przecież co mówi Rafał Grupiński? Przypominam, bardzo ważny polityk Platformy, przyjaciel Grzegorza Schetyny. Co on mówi? On mówi, że kłamiemy rano i wieczorem właśnie po to, żeby wygrać wybory, bo gdyby ludzie wiedzieli, co my naprawdę chcemy zrobić, toby na nas nie zagłosowali – skonstatował.",,
Publicysta o marszach równości: Przyspieszony kurs ideologii LGBT; protestuję,"– Gdyby te informacje się potwierdziły, a rozumiem, że zobaczymy jeszcze ten materiał, to mnie by to nie zdziwiło, dlatego że wielokrotnie w różnych materiałach filmowych z różnych miast i miasteczek widać było te same twarze – stwierdził w programie „Strefa starcia” grafik i publicysta Cezary Krysztopa. Gość TVP Info komentował nagrania, które pod przykryciem wykonali dziennikarze programu „Alarm!” w trakcie spotkania z organizatorami marszów równości.","– Oczywistym jest, że (…) swego rodzaju inżynierowie społeczni, którzy takie przemiany społeczne w różnych krajach Europy zachodniej przeprowadzili, obecnie usiłują przeprowadzić Polakom taki przyspieszony kurs ideologii LGBT. Są z tym związane ogromne pieniądze. Są organizacje, które robią nawet – wręcz otwarcie – Polakom swego rodzaju pranie mózgu, które ma ich przekonać o tym, że dotychczasowe konserwatywne wartości, którymi – mam wrażenie – większość Polaków się kieruje, to jest niewłaściwy kierunek – komentował Krysztopa.Jak zauważył publicysta portalu Tysol.pl, marsze równości są częścią szerszego zjawiska, które dotyka również sferę religii oraz tradycyjny model rodziny. – Z jednej strony mamy w związku z tym ataki na Kościół –  one oczywiście czasami się posługują jakimiś prawdami, czasami półprawdami, a czasami zupełnymi kłamstwami. Z drugiej strony, ci wszyscy, którzy próbują to przeprowadzić, usiłują nas przekonać, że my nie umiemy wychowywać dzieci, tylko jakieś organizacje, które kiedyś być może mogą działać na poziomie państwowym, będą nam wychowywać dzieci. Otóż ja, jako ojciec dwóch synów, nie zgadzam się na to – podkreślił Krysztopa.",,
„Kwaśniewski nie robił niczego złego”,"– Nie mam na to żadnych dowodów, ale jeżeli Aleksander Kwaśniewski rozmawiał z premierem Donaldem Tuskiem i Janem Krzysztofem Bieleckim i wiedzę o tym mieli tylko premier i Bielecki, i jeżeli Miller zatrudnił Tymochowicza, aby robił czarny PR Kwaśniewskiemu i mnie - to łączy  wspólny interes, bo nasza inicjatywa zagraża i Tuskowi i Millerowi – tak Ryszard Kalisz, komentował w TVP Info doniesienia o lobbowaniu przez byłego prezydenta na rzecz Acronu, rosyjskiego producenta nawozów, który chciał przejąć Grupę Azoty.",,,
Towarzystwo Dziennikarskie żąda od Brukseli „niezwłocznego skierowania” ustawy o SN do TSUE,„O niezwłoczne skierowanie ustawy o Sądzie Najwyższym do Trybunału Sprawiedliwości UE oraz złożenie stosownego wniosku o zastosowanie środków tymczasowych” apelują do Brukseli dziennikarze związani z „Gazetą Wyborczą” i innymi mediami znanymi z krytyki obecnego rządu.,"Towarzystwo Dziennikarskie to stowarzyszenie zrzeszające m.in. Seweryna Blumsztajna, Jacka Żakowskiego i Wojciecha Maziarskiego. Właśnie opublikowało ono list otwarty adresowany do przewodniczącego i wiceprzewodniczącego Komisji Europejskiej. Wzywa w nim do postawienia naszego kraju przed Trybunałem Sprawiedliwości UE za reformę sądownictwa. Autorzy pisma skierowanego do Jean-Claude’a Junckera i Fransa Timmermansa chcą także, by Komisja złożyła wniosek o „zastosowanie środków tymczasowych”.„Artykuły 37 i 111 ustawy o Sądzie Najwyższym naruszają zasadę nieusuwalności sędziów, która jest zasadniczym elementem niezawisłości sędziów, a tym samym są niezgodne z art. 2 i art. 19 ust. 1 akapit drugi Traktatu o Unii Europejskiej” – argumentują. Nie wskazują jednak podstawy tego stwierdzenia. Członkowie Towarzystwa Dziennikarskiego stawiają również zarzut poddania Sądu Najwyższego kontroli partii rządzącej. „Tracimy ważnego strażnika naszej wolności” – skarżą się redaktorzy.",,
Korwin-Mikke: nasz wynik to najgorszy możliwy scenariusz,"– Obawiam się, że nikogo nie przekonaliśmy. To dla nas najgorszy możliwy scenariusz – powiedział podczas niedzielnego wieczoru wyborczego Janusz Korwin-Mikke. Według sondażu exit poll partia KORWiN otrzymała 4,9 proc. i najpewniej nie wchodzi do parlamentu.","– Nie chcę nic mówić, ale to dla nas najgorszy możliwy scenariusz. Nie jest dobrze i nie jestem zadowolony z tego wyniku. Oczywiście to poparcie wzrosło o jakieś 300 tys. głosów w porównaniu do wyborów do europarlamentu, ale obawiam się, że nikogo nie przekonaliśmy – mówił po pojawieniu się pierwszych sondażowych wyników sondażu Ipsos dla TVP1 Korwin-Mikke. – Nowe idee zwyciężają, bo są słuszne, tylko że przedstawiciele starych wymierają – dodał. Lider partii KORWiN podkreślił też, że nawet w przypadku utrzymania się niekorzystnego wyniku, jego celem nadal będzie przekonanie jak największej liczby ludzi do naprawiania Polski.",,
Szczerski o „Nie świruj”: Prezydent jest oburzony akcją,"Jak większość Polaków, prezydent tego typu akcją jest oburzony, nie można gardzić nikim, nie można nikogo w ten sposób używać, a zwłaszcza osób, które wymagają szczególnej pomocy – powiedział szef gabinetu prezydenta RP Krzysztof Szczerski, komentując akcję „Nie świruj, idź na wybory”.","Znane osoby, m.in. aktorzy, a także anonimowi użytkownicy mediów społecznościowych w krótkich filmikach opatrzonych hasztagiem #nieświrujidźnawybory zachęcają, by 13 października wziąć udział w głosowaniu na kandydatów do Sejmu i Senatu. W wideo wystąpili m.in. aktorzy: Janusz Gajos i Wojciech Pszoniak. Akcja wywołała oburzenie m.in. wśród polityków PiS, którzy ocenili, że w filmikach parodiowani są niepełnosprawni.– Nie można gardzić nikim, nie można nikogo w ten sposób używać – a zwłaszcza osób, które wymagają szczególnej pomocy, opieki i troski, jako broni politycznej i to jeszcze w tak perfidny sposób; to jest rzecz absolutnie niegodna – uważa Szczerski.– Myślę, że ktoś, kto wpadł na ten pomysł, dał bardziej świadectwo temu kim jest sam, a nie dał świadectwa o tych osobach, które parodiuje – powiedział Szczerski. – To powinno otrzeźwić wszystkich, którzy uważają, że to jest PR, treść demokracji. Treścią demokracji jest troska o każdego obywatela. Pan prezydent taką troskę o każdego obywatela prezentuje – zapewnił szef gabinetu prezydenta RP.",,
„Lewica nie wezwie do głosowania na ojca PO”,"– Nie wyobrażam sobie, aby jakiś polityk lewicy powiedział: głosujcie na ojca założyciela Platformy Obywatelskiej, na kogoś kto czuje się członkiem PO i chciał kandydować w prawyborach w Platformie – powiedział w TVP Info Jerzy Szmajdziński, wicemarszałek Sejmu, kandydat SLD na prezydenta.","W ten sposób ustosunkował się do słów Józefa Oleksego z SLD, który stwierdził w jednym z wywiadów, że nie wyklucza poparcia lewicy dla Andrzeja Olechowskiego w wyborach prezydenckich. – Józef Oleksy pomylił role. Kiedy ponownie został członkiem SLD powinien był zapomnieć o swojej roli analityka, kogoś kto buduje teoretyczne modele, zwłaszcza kiedy są one nierealne – mówił Jerzy Szmajdziński.  – Nie wyobrażam sobie, aby jakiś polityk lewicy, powiedział: głosujcie na ojca założyciela Platformy Obywatelskiej, na kogoś kto czuje się członkiem PO i chciał kandydować w prawyborach w Platformie. Byłby to pusty, nieskuteczny gest świadczący o braku pokory i skromności jakiegokolwiek polityka – przekonywał wicemarszałek Sejmu. – To rozważania, z których na szczęście Józef Oleksy się wycofał – dodał polityk SLD. Zdaniem Szmajdzińskiego, oczekiwania niektórych środowisk skierowane są tylko w jednym kierunku. – Andrzej Olechowski dał wyraz tego, jak jego sympatie się rozkładają. Zapytany czy mógłby poprzeć Włodzimierza Cimoszewicza, gdyby ten miał większe poparcie, odpowiedział: przecież to jest inny świat, inne wartości, wszystko jest inne. Odnoszę więc wrażenie, że tylko poparcie w jedną stronę jest oczekiwane, a nigdy w drugą – mówił kandydat SLD na prezydenta. Pytany o projekt PO dotyczący zmiany ordynacji wyborczej wprowadzający jednomandatowe okręgi w wyborach do Senatu stwierdził, że mamy do czynienia z tematem zastępczym. – W sobotę kończą się prawybory i trzeba zająć czymś opinię publiczną, więc wrzuca się taką sprawę – ocenił Szmajdziński.",,
Komisarz Olecka traci stanowisko. Aferę wykryła Anita Gargas,"Krzysztof Kosewski kilkanaście dni temu został komisarzem w mazurskim Olecku. Miał być kandydatem PiS w przedterminowych wyborach na burmistrza. Ale już dziś premier Beata Szydło ma odwołać go ze stanowiska komisarza. Okazało się, że lokalny PiS nie sprawdził kandydata, którego rekomendował. – Dziś jest jeden, jutro będzie drugi. Popełniliśmy błąd – mówi Jerzy Szmit, szef PiS na Warmii i Mazurach.","14 kwietnia 2016 roku premier Beata Szydło powołała na stanowisko komisarza w Olecku na Mazurach Krzysztofa Kosewskiego. Poprzedni burmistrz Wacław Olszewski stracił stanowisko po kontroli Centralnego Biura Antykorupcyjnego. Okazało się bowiem, że wbrew prawu łączył  funkcje samorządowe ze stanowiskiem prezesa w lokalnym kole łowieckim. Kosewskiego na stanowisko komisarza rekomendowali  działacze PiS z Warmii i Mazur. Według naszych informacji gorącym orędownikiem jego kandydatury był Wojciech Kossakowski, poseł PiS  Ełku. „Wiele z tych zleceń nie istniało” Bohaterem audytu był też Kosewski, który w Cenzinie pełnił funkcję dyrektora biura ds. logistyki. Audytorzy wykryli, że miało tam dochodzić mi.in. do fikcyjnych zleceń naprawy aut. — Wiele z tych zleceń nie istniało — mówi w materiale Anity Gargas audytor. Pracownik firmy Cenzinu, któremu dziennikarze ukryli tożsamość, dodaje:  — Wszyscy wiedzieli, że w firmie remontowane są prywatne samochody. Remonty były robione na koszt firmy, faktury szły na firmę. Jedna z firm serwisowych założona została przez siostrę  zastępcy dyrektora biura, którym kierował Kosewski. Mało tego. Biuro dokonywało zakupu biletów lotniczych od firmy, która była wprost powiązana z Kosewskim. — Po emisji materiału zaczęto sprawdzać, czy komisarz i były dyrektor logistyki to jedna i ta sama osoba. Teraz jest już pewność i przestanie on pełnić funkcję komisarza w Olecku — mówi informator tvp.info. Nie będzie też kandydatem PiS w przedterminowych wyborach na burmistrza miasta, chociaż jeszcze do czwartku trwało zbieranie podpisów.  — Nie rekomendowałem pana Kosewskiego na stanowisko komisarza. Nie słyszałem też wcześniej o jego problemach w Cenzinie — twierdzi Kossakowski. Jerzy Szmit, wiceminister infrastruktury i szef PiS na Warmii i Mazurach przyznaje, że lokalni działacze popełnili błąd. Nie chce jednak wskazywać konkretnych nazwisk. — Gdybyśmy o tym wszystkim wiedzieli, to ten pan nie zostałby komisarzem. Co zrobić? Takie wypadki przy pracy się zdarzają — mówi Szmit. Kandydatów w przyspieszonych wyborach na burmistrza Olecka trzeba było zgłaszać do 27 kwietnia.  — Za półtora roku są następne wybory, do których się dobrze przygotujemy — mówi Szmit. PiS w przyspieszonych wyborach na burmistrza Olecka został bez kandydata.",,
Tłumy żegnały Krzysztofa Teodora Toeplitza,"Na warszawskich Powązkach odbył się pogrzeb Krzysztofa Teodora Toeplitza. Znanego felietonistę, pisarza i autora scenariuszy filmowych, pożegnała nie tylko  rodzina, przyjaciele i współpracownicy,  ale także rzesze  warszawiaków.","Krzysztof Teodor Toeplitz – niezwykle ceniony, dziennikarz, działacz polityczny, krytyk filmowy i autor scenariuszy filmowych - zmarł 30 marca w Warszawie w wieku 77 lat.Na zawsze pozostanie w pamięci Polaków jako wspaniały człowiek i wybitny dziennikarz a także jeden z niewielu polskich teoretyków komiksu.   Prozaik i dramaturg Janusz Głowacki przypomina, że Krzysztof Teodor Toeplitz był wyjątkową postacią w polskim świecie kultury.Dla redaktora Jana Ordyńskiego był przede wszystkim  wybitnym dziennikarzem, od którego warsztatu uczyły się kolejne pokolenia. Natomiast były prezydent Aleksander Kwaśniewski wspomina Krzysztofa Toeplitza jako niezwykle inteligentnego, wykształconego i obytego człowieka.Krzysztof Teodor Toeplitz współpracował z wieloma czasopismami.  Pisał do „Polityki"", „Przeglądu"" i „Trybuny"", był redaktorem naczelnym „Szpilek"", „Nowej Europy"" i „Wiadomości Kulturalnych"". W latach 1965-66 prowadził telewizyjne programy satyryczne i rozrywkowe: „Słownik wyrazów obcych” oraz „Mijają lata, mijają piosenki”. Pisał też sztuki teatralne. Był scenarzystą i współscenarzystą filmów: „Pan Anatol szuka miliona” Jana Rybkowskiego, „Pan Dodek” Jana Łomnickiego, „Dzięcioł” Jerzego Gruzy, „Gorączka” Agnieszki Holland oraz „Miłość ci wszystko wybaczy” Janusza Rzeszewskiego. Napisał scenariusze kultowego serialu Jerzego Gruzy: „Czterdziestolatek”, „Motylem jestem, czyli romans Czterdziestolatka” i „Czterdziestolatek 20 lat później”.Jego zasługi dla polskiej kultury i dziennikarstwa zostały wielokrotnie docenione - otrzymał wiele nagród i odznaczeń państwowych, między innymi wyróżnienie „Miesięcznika Literackiego”, Ministra Kultury i Sztuki oraz nagrody imienia Karola Irzykowskiego.",,
Rozłam w PSL? Adam Struzik chce koalicji z PO,"Szef ludowców Władysław Kosiniak-Kamysz zapowiedział w piątek, że PSL nie pójdzie do wyborów z Platformą. – Budujemy Koalicję Polską – mówił. Innego zdania jest marszałek województwa mazowieckiego, wiceprezes PSL Adam Struzik, który napisał na Twitterze, że „tylko koalicja PO-PSL może przeciwstawić się PiS”.","W miniony piątek, podczas konferencji prasowej w Sejmie, Władysław Kosiniak-Kamysz oznajmił, że PSL nie pójdzie do wyborów z Platformą. – Nie widzimy w kierownictwie Platformy chęci do budowy bloku centrowego – powiedział.– Budujemy Koalicję Polską, bo tylko dwa bloki, blok centrowy i blok lewicowy, mają szanse pokonać PiS – stwierdził szef ludowców.Odmiennego zdania jest wiceprezes PSL, marszałek województwa mazowieckiego Adam Struzik.„Jeszcze nie jest za późno! Gdy PiS chcąc zdominować samorządy wprowadził w 2006 roku blokowanie list doszło do porozumienia PO-PSL. Wygraliśmy wybory i po wyborach parlam.2007 utworzyliśmy koalicję 2007-15.Teraz podobne wyzwanie. Tylko koalicja PO-PSL może przeciwstawić się PiS” – napisał na Twitterze.Słowa Struzika skomentowała rzeczniczka SLD Anna Maria Żukowska, która w odpowiedzi udostępniła wypowiedź posła PO Marcina Kierwińskiego na temat PSL. – Nie zarzucam PSL, że dziś myślą o koalicji z PiS, ale na pewno działają tak, że Kaczyński może się z tego cieszyć. Rozbijanie opozycji to działanie na rzecz PiS – stwierdził polityk w „Sygnałach dnia”.",,
Julia Przyłębska: Do TK nie wpłynął żaden wniosek kwestionujący członkostwo Polski w UE,"Do Trybunału Konstytucyjnego nie wpłynął żaden wniosek, który w jakikolwiek sposób kwestionowałby członkostwo Polski w Unii Europejskiej – poinformowała prezes TK Julia Przyłębska. Jak dodała, TK rozpoznaje sprawę zakresu regulacji prawa unijnego w kontekście polskiego wymiaru sprawiedliwości.","Prokurator generalny wniósł do TK o uznanie za niekonstytucyjną regulacji prawa europejskiego w zakresie dopuszczalności występowania przez polskie sądy z pytaniami do Trybunału Sprawiedliwości UE w sprawach dotyczących sądownictwa. Chodzi o ocenę konstytucyjności treści normatywnych zawartych w art. 267 Traktatu o funkcjonowaniu UE, który dotyczy procedury pytań prejudycjalnych. Jest to rozszerzenie poprzedniego jego wniosku do TK z sierpnia br. Wówczas Ziobro skierował do TK wniosek dotyczący przepisów, na podstawie których Sąd Najwyższy na początku sierpnia br. zawiesił niektóre zapisy nowej ustawy o SN.Jak poinformował rzecznik prasowy TK, sprawa jest obecnie na etapie postępowania merytorycznego i jak na razie nie został wyznaczony termin rozpoznania przez Trybunał wniosku prokuratora generalnego.Prezes TK została zapytana przez PAP, czy w związku z rozszerzeniem wniosku przez prokuratora generalnego niniejszy wniosek – jak utrzymuje to część opinii pojawiających się w obiegu medialnym – odnosi się w praktyce do kwestii członkostwa Polski w Unii Europejskiej oraz czy do Trybunału Konstytucyjnego trafiły wnioski kwestionujące to członkostwo. Prawo unijne w kontekście polskiego wymiaru sprawiedliwości– Do TK nie wpłynął żaden wniosek, który w jakikolwiek sposób kwestionowałby członkostwo Polski w UE. Takiej sprawy nie ma i nie było w Trybunale Konstytucyjnym. Sprawa, którą obecnie rozpoznaje Trybunał, dotyczy zakresu regulacji prawa unijnego w kontekście polskiego wymiaru sprawiedliwości. Na pytania związane ze zgodnością prawa unijnego z konstytucjami wielu państw UE odpowiadały już trybunały tych państw – odpowiedziała Julia Przyłębska.W oświadczeniu przesłanym w środę PAP prokurator generalny podkreślił, że istotą jego najnowszego wniosku „jest zbadanie przez Trybunał Konstytucyjny kompetencji polskich sądów do występowania z pytaniami prejudycjalnymi w sprawach, które nie są objęte regulacją prawa europejskiego”.",,
Beata Szydło: Są dwa państwa bardzo stygmatyzowane przez UE,"– Unia Europejska powinna być spoiwem dla wszystkich państw członkowskich, natomiast widać od dłuższego czasu, że są dwa państwa, które są bardzo stygmatyzowane przez UE: Polska i Węgry – powiedziała w programie „Kwadrans Polityczny” TVP1 wicepremier Beata Szydło. W ten sposób skomentowała decyzję Parlamentu Europejskiego w sprawie Węgier.","Parlament Europejski wyraził zgodę na uruchomienie art. 7 traktatu unijnego wobec Węgier i tym samym wezwał państwa unijne do wszczęcia procedury określonej w tym artykule. Europosłowie podjęli taką decyzję w związku z zarzutami o naruszenie praworządności na Węgrzech. Według węgierskiego rządu to „policzek” wymierzony w naród węgierski i „kara” za nieprzyjmowanie uchodźców.               – PE podjął decyzję, która przeczy idei Unii Europejskiej i temu wszystkiemu, co powinno tworzyć, jednoczyć UE. Unia powinna być spoiwem dla wszystkich państw członkowskich, natomiast widać od dłuższego czasu, że są dwa państwa, które są bardzo stygmatyzowane przez UE – Polska i Węgry –  dlatego, że nie zgadzają się z błędnymi politykami, które UE prowadzi.  Co więcej, nie boimy się o tym głośno mówić i stąd okazuje się, że trzeba nas ukarać – powiedziała Beata Szydło. Wicepremier przypomniała, że Węgry od dawna sprzeciwiają się przyjmowaniu migrantów i w momencie, „gdy do przekazu Orbana dołączył rząd PiS, myśmy potrafili zatrzymać tę politykę”. – Proszę zwrócić uwagę, że UE przyznała Polsce i Węgrom rację; dzisiaj ta droga, że pomagamy na miejscu,  zaczyna dominować. Natomiast niektórzy przywódcy europejscy nie chcą przyznać się do  błędu. Niemcy, Francja, państwa Europy Zachodniej próbują na siłę zmusić pozostałe państwa do tego, żeby poniosły konsekwencje ich błędów – powiedziała Beata Szydło.",,
"Sondaż: Platforma w górę, PiS w dół","Wzrosło poparcie dla Platformy Obywatelskiej, a zmalało dla Prawa i Sprawiedliwości. Tak wynika z sondażu przeprowadzonego przez Instytut Badania Opinii Homo Homini dla Polskiego Radia.","Gdyby wybory do Sejmu odbywały się dzisiaj, PO uzyskałaby 43,3 proc. głosów, a PiS – 31,8 proc. W stosunku do sondażu sprzed tygodnia PO zyskała 5,6 punktów procentowych poparcia, a PiS straciło 2 punkty.Marcin Duma z Homo Homini podkreśla, że te wahania to efekt tego, jak często liderzy ugrupowań są widoczni w mediach. –  Myślę, że można postawić tezę, że obecność w mediach odbija się w sondażach, że wyborca w Polsce postrzega politykę poprzez częstotliwość pokazywania się w mediach i tę częstotliwość premiuje – dodaje Duma.W sondażu na trzecim miejscu znalazł się SLD z poparciem 9,6 proc., a na kolejnych miejscach PSL (5,2 proc.), Stronnictwo Demokratyczne (1,3 proc.), Prawica Rzeczpospolitej (1,1 proc.), Unia Polityki Realnej (0,3 proc.), Samoobrona (0,3 proc.) i Polska Plus (0,3 proc.). Z kolei Socjaldemokracja Polska oraz demokraci.pl nie zostali w sondażu wskazani przez żadnego respondenta. 6,7 proc. ankietowanych nie wie, na kogo oddałoby swój głos.Moda na frekwencję?57,3 proc. ankietowanych zadeklarowało, że poszłoby do wyborów, gdyby odbywały się one dzisiaj. Marcin Duma podkreśla jednak, że może to być wynik przeszacowany. Na podstawie takiego rezultatu sondażu należałoby spodziewać się frekwencji poniżej 50 proc. –  Polacy lubią zajmować postawy, które są od nich oczekiwane, takie jak „chodzę do wyborów – jestem odpowiedzialny za państwo”. Zatem jeśli ktoś mnie pyta, czy pójdę do wyborów, odpowiadam, że tak, bo w oczach osoby, która mnie pyta chcę wypaść pozytywnie – dodaje Duma.Sondaż został przeprowadzony 28 maja przez Instytut Badania Opinii Homo Homini metodą kwestionariuszowych wywiadów telefonicznych na ogólnopolskiej, reprezentatywnej próbie 1072 pełnoletnich mieszkańców Polski. Błąd oszacowania wynosi 3 proc. przy 95-proc. progu ufności.",,
Nieobecności Ziobry  nieusprawiedliwiona,"– Zbigniew Ziobro nie stawił się w środę na posiedzeniu komisji odpowiedzialności konstytucyjnej; jego nieobecność jest nieusprawiedliwiona – poinformował szef komisji Andrzej Halicki (PO). Jak dodał, b. minister sprawiedliwości zostanie wezwany na przesłuchanie za dwa tygodnie. – To hucpa polityczna – komentuje Ziobro.","Posiedzenie komisji z udziałem Ziobry zaplanowano na środę na godz. 10.Komisja miała rozpatrzyć wniosek wstępny o pociągnięcie do odpowiedzialności konstytucyjnej przed Trybunałem Stanu Ziobry - b. ministra sprawiedliwości, b. prokuratora generalnego oraz wysłuchać jego wyjaśnień.We wtorek Ziobro przekazał Halickiemu pismo z prośbą o zmianę terminuprzesłuchania. W liście argumentował, że w środę w Parlamencie Europejskimodbywa się posiedzenie komisji ds. przestępczości zorganizowanej, korupcji i prania pieniędzy, w którym jako europoseł zamierza wziąć udział.– Tłumaczenie Zbigniewa Ziobry przyjęliśmy, ale ono jest niewystarczające do tego, by taką nieobecność uznać za usprawiedliwioną  – powiedział Halicki dziennikarzom po posiedzeniu komisji. Jak poinformował, Ziobro zostanie wezwany na kolejne posiedzenie komisji,które odbędzie się za dwa tygodnie podczas kolejnego, ostatniego przedprzerwą wakacyjną posiedzenia Sejmu (23-26 lipca).Halicki podkreślił, że data środowego posiedzenia została ustalona wporozumieniu z biurem Ziobry trzy tygodnie temu, a następnie potwierdzona 3lipca. Dodał, że komisja wysłała wezwanie na przesłuchanie i ma potwierdzenie jego odbioru.Z szefem komisji odpowiedzialności konstytucyjnej zgadza się b. premier iczłonek komisji Leszek Miller (SLD). – Zbigniew Ziobro jest dzisiajnieusprawiedliwiony. (...) Znacznie częściej widuję go w Warszawie, m.in. wSejmie i przed kamerami telewizyjnymi, niż w Brukseli, więc traktuję, żewyjazd do Brukseli jest raczej ewenementem – powiedział Miller dziennikarzom.Szef SLD podkreślił, że na tym etapie nie został zgłoszony wniosek o ukaranie Ziobry, ale – jak stwierdził – jeśli uporczywie będzie on uchylał się od obecności na komisji, to na pewno taki wniosek padnie.Zgodnie z art. 9b ustawy o Trybunale Stanu, w przypadku gdy świadek m.in. bez usprawiedliwienia nie stawi się na wezwanie komisji, albo bezpodstawnieuchyli się od złożenia zeznań, komisja może zwrócić się do Sądu Okręgowego w Warszawie z wnioskiem o zastosowanie kary porządkowej. Sam Ziobro ocenił, że działania członków komisji to„wyraz paniki i strachu przed kompromitacją”. Podkreślił, że z tygodniowym wyprzedzeniem poinformował komisję o swojej planowanej nieobecności ze względu na posiedzenie unijnej komisji ds. przestępczości zorganizowanej, korupcji i prania pieniędzy. Dodał, że środowy termin został mu narzucony inieprawdą jakoby był on uzgadniany z jego biurem. –  To jest czysta hucpa polityczna w odróżnieniu od tego, co oni robili dzisiaj, czyli bili polityczną pianę, ja robiłem coś dobrego dla Polski, dla bezpieczeństwa Polaków, bo przekonywałem do rozwiązań, które, jak wejdą wżycie, pozwolą skutecznie ścigać groźnych bandytów  – powiedział Ziobro.  Wnioski o postawienie Ziobry oraz prezesa PiS, b. premiera JarosławaKaczyńskiego przed Trybunałem Stanu pod koniec ubiegłego roku złożyłaPlatforma Obywatelska. Podpisało się pod nimi ok. 150 posłów nie tylko z PO, ale też z Ruchu Palikota i SLD. Kaczyńskiemu i Ziobrze zarzuca się naruszenie konstytucji, ustawy o RadzieMinistrów oraz ustawy o działach administracji rządowej. W uzasadnieniach obu wniosków jest też mowa o działaniach nakierowanych na „walkę z układem”. W uzasadnieniu wniosków PO powołuje się m.in. na materiały dowodowe dwóch komisji śledczych: ds. śmierci Barbary Blidy oraz ds. nacisków. Zarówno Ziobro, jak i Kaczyński stwierdzali wielokrotnie, że nie widzą żadnych podstaw do postawienia ich przed TS.Kaczyński został wezwany na przesłuchanie przed komisją odpowiedzialnościkonstytucyjnej na 12 września.",,
Jadłospis halal i burki w szkołach. Partia muzułmańska idzie do wyborów we Francji,"Ma bronić wartość islamu i chronić interesy muzułmanów. We Francji powstała partia Równość i Sprawiedliwość, która chce wystartować w wyborach do władz departamentów. Według sondaży, na dwa tygodnie przed pierwszą turą faworytem jest skrajna prawica Marine Le Pen.","Partia muzułmanów Równość i Sprawiedliwość została założona, aby bronić wartości islamu. Ugrupowanie wystawi dwudziestu kandydatów i kandydatek w dziesięciu kantonach wschodniej Francji, przede wszystkim w Alzacji. Równość i Sprawiedliwość domaga się zniesienia zakazu zakrywania głów przez muzułmańskie uczennice w szkołach publicznych, wprowadzenia w stołówkach szkolnych jadłospisu halal czyli zgodnego z wymogami Islamu oraz chce, aby najważniejsze święto muzułmańskie - Id al-Adha(Święto Ofiarowania) ogłoszono dniem państwowym. Jest ono obchodzone przez 3 do 4 dni dla upamiętnienia ofiary Ambrahama i jego posłuszeństwa wobec Boga.Wcześniej Unia Demokratyczna Francuskich Muzułmanów zgłosiła jednego kandydata w tych samych wyborach. Muzułmanie nie chcą już głosować na tradycyjne, demokratyczne partie lewicy i prawicy. Podobnie jak reszta francuskiego społeczeństwa, które coraz częściej deklaruje poparcie dla radykalnego Frontu Narodowego Marine Le Pen.",,
Receptą poprawa warunków dla uczciwej pracy,"Europejscy politycy zastanawiają się, w jaki sposób pobudzić wzrost gospodarczy na kontynencie. Nie da się jednak wydrukować dobrobytu, nie można też wydawać pieniędzy, których nie ma. Trzeba koncentrować się na poprawie warunków dla uczciwej pracy i uczciwej przedsiębiorczości. Powinna robić to również Polska.",,,
Poseł Arkadiusz Mularczyk w sprawie reparacji od Niemiec: To nie będzie blitzkrieg,"Przy okazji 80. rocznicy wybuchu II wojny światowej wraca temat reparacji od Niemiec za straty, które poniosła Polska. – Postrzegam tę sprawę jako proces, który musi się toczyć przez dłuższy okres czasu. Na pewno to nie będzie blitzkrieg, ale raczej proces rozłożony na zdobycie poparcia społecznego w Polsce i zagranicą dla polskich roszczeń. Też budowania takiego napięcia czy presji na państwo niemieckie, że powinno tę sprawę uregulować – powiedział portalowi tvp.info szef sejmowego zespołu ds. reparacji poseł PiS Arkadiusz Mularczyk.","Parlamentarzysta zapewnił, że w kwestii reparacji udało się już zrobić całkiem dużo. – Toczy się wielka dyskusja w polskich mediach, niemieckich, na świecie również. Wczorajsza rocznica wybuchu II wojny światowej pokazała, że również ten dzień przypominał światu o wielkich stratach wojennych. Mieliśmy wielką ekspirację ze strony państwa niemieckiego – powiedział portalowi tvp.info poseł Mularczyk. Zdaniem szefa zespołu ds. reparacji wypłata odszkodowań ściśle wiąże się z praworządnością. – Dalszym krokiem musi być wywieranie takiej presji na państwo niemieckie, że jeśli chce być traktowane jako państwo praworządne, to musi ten temat z Polską, Grecją i innymi krajami uregulować – stwierdził w rozmowie z portalem tvp.info poseł PiS.  W Biurze Analiz Sejmowych powstaje opinia o stratach, jakie Polska poniosła od Niemiec w czasie II wojny światowej. Wstępne szacunki ekspertów mówią o około 850 mld dolarów.",,
Iran przyznaje: ukraiński samolot zestrzelony w rezultacie „ludzkiego błędu”,"Iran ogłosił w sobotę, że jego siły zbrojne „nieintencjonalnie” zestrzeliły ukraiński samolot pasażerski w rezultacie „ludzkiego błędu”. W katastrofie zginęło 176 osób.","Opublikowany komunikat armii irańskiej głosi, że samolot ukraiński znalazł się blisko „ważnych obiektów wojskowych”  Strażników Rewolucji Islamskiej  i został omyłkowo wzięty za „wrogi”.   Komunikat podkreśla, że irańskie siły zbrojne znajdowały się „na najwyższym poziomie gotowości” w związku z napięciem w stosunkach ze Stanami Zjednoczonymi. „W tych warunkach z powodu błędu ludzkiego, w nieintencjonalny sposób, samolot został trafiony” – stwierdza komunikat. W komunikacie znalazły się słowa ubolewania za tragedię oraz zapewnienie, że odpowiednie systemy zostaną zmodyfikowane aby zapobiec podobnym „pomyłkom” w przyszłości. Podkreślono, że osoby odpowiedzialne za tragedię zostaną pociągnięte do odpowiedzialności. Wcześniej Iran wielokrotnie odrzucał wysuwane pod jego adresem oskarżenia, iż ponosi odpowiedzialność za tragedię.  „To jest smutny dzień” - napisał szef irańskiej dyplomacji na Twitterze. „Ze wstępnych wniosków z dochodzenia prowadzonego przez siły zbrojne wynika, że do katastrofy doprowadził ludzki błąd, spowodowany awanturnictwem USA” – dodał Javad Zarif. Szef irańskiej dyplomacji wyraził też ubolewanie i oficjalnie przeprosił rodziny zabitych oraz narody, z których pochodziły ofiary. „Niewybaczalna pomyłka”  Prezydent Iranu Hasan Rowhani wyraził w sobotę na Twitterze „głębokie ubolewanie” z powodu nieintencjonalnego zestrzelenia ukraińskiego samolotu pasażerskiego.   „Islamska Republika Iranu głęboko żałuje tej strasznej, niewybaczalnej pomyłki” – napisał irański prezydent.   „Moje myśli i modlitwy kieruję do wszystkich pogrążonych w żałobie rodzin. Składam moje najszczersze kondolencje” - dodał.   W innym tweecie Rowhani zapewnił, że śledztwo w celu wyjaśnienia wszystkich okoliczności tragedii będzie kontynuowane.",,
Słynny projektant podziękował Melanii Trump. Założyła żakiet za 51 tys. dol.,"Melania Trump towarzyszyła mężowi, prezydentowi Donaldowi Trumpowi, podczas szczytu G7 w sycylijskiej Taorminie.  Pod gorącym południowym słońcem włoskiego kurortu pierwsza dama USA pojawiła się w kolorowym, kwiecistym żakiecie Dolce & Gabbana. Wyglądała pięknie, ale posypały się na jej głowę słowa ostrej krytyki. Chodzi o to, że jej strój był bardzo kosztowny.","Żakiet kosztował 51 tys. dolarów, czyli – jak wyliczyli natychmiast dziennikarze – kilka tysięcy dolarów mniej niż  średnia pensja w USA.   W 2015 r. średni przychód  na jedno gospodarstwo domowe w USA wynosił 56 tys. 516 dolarów.   Żakiet to nie wszystko. Media skrzętnie odnotowały każdy strój, który nosiła pierwsza dama Ameryki podczas europejskiej podróży. Były to m.in. czarna koronkowa sukienka z mantylą, które założyła na spotkanie z papieżem i ciemny żakiet ze złotymi wykończeniami, w którym przyleciała  do Włoch. Wszystkie ubrania pochodziły z ulubionego przez Melanię Trump mediolańskiego domu mody należącego do Domenica Dolce i Stefana Gabbany. Wszystkie stroje Melanii z europejskiej podróży znalazły się na Instagramie  projektantów. Nic dziwnego, obecna pierwsza dama ma doskonałą figurę i świetnie prezentuje się we wszystkich strojach. Jest przecież byłą modelką.  Gabbana opatrzył zdjęcia Melanii Trump hashtagami  @flotus #melaniatrump i napisał „Dziękuję”.   Biały Dom nie odpowiedział na pytanie, ile kosztowała garderoba Melanii Trump, którą nosiła we Włoszech. Sprawa jest o tyle interesująca, że państwo pokrywa wydatki żon prezydentów na garderobę.    Jeśli o ubraniach Melanii Trump mowa, warto przypomnieć, że kilku  projektantów mody  stanowczo powiedziało, że nie będzie jej ubierać.  Bojkot rozpoczęła Sophie Theallet, która ubierała Michelle Obamę. Dołączyli do niej m.in. Tom Ford i Marc Jacobs.",,
"Zniszczyła krzyż upamiętniający ofiary NKWD. Paryż nagrodził ją ""za laickość""","Znana z wtargnięcia nago do paryskiej katedry Notre Dame i zniszczenia krzyża upamiętniającego ofiary komunistycznych zbrodni liderka feministycznej międzynarodowej grupy FEMEN została nagrodzona w Paryżu. Komitet Laickości Republiki wyróżnił Innę Szewczenko „za laickość”. FEMEN znana jest z antyklerykalnych akcji, m. in. z ataku na arcybiskupa Andre – Josepha Leonarda, metropolity Brukseli.","W 2012 roku media obiegła dokumentacja ścięcia krzyża w centrum Kijowa. W głównej roli wystąpiła wtedy Szewczenko, w stroju topless i z namalowanym na ciele napisem „Free Riot”. Swoje żądanie uwolnienia członkiń Pussy-Riot aktywistki FEMENU skierowały do „reżimu putinowsko-cerkiewnego”.   Akcja spotkała się z ostrą krytyką części społeczeństwa ukraińskiego. Zniszczony krzyż upamiętniał bowiem ofiary NKWD; stał przy Pałacu Październikowym, gdzie po rewolucji i w czasie wojny więziono i mordowano przeciwników komunizmu.   Mimo to teraz liderka FEMENU została nagrodzona za swój wybryk. 14 listopada w paryskim ratuszu otrzyma la nagrodę przyznaną przez Comité Laïcité République . Szewczenko w wystąpieniu znowu zaatakowała kościół. Dostało się też islamowi i judaizmowi. – Każdego dnia słowa wygłaszane w Watykanie, Mekce i Jerozolimie podkreślają niższość kobiet. Codziennie kobiety są wystawione na niebezpieczeństwo, bo prowadzą samochód w Arabii Saudyjskiej, zrzucają hidżab  w Iranie, idą do szkoły w Pakistanie, dokonują aborcji w Polsce, ubiegają się o rozwód w Izraelu – dowodziła  laureatka.",,
Posada dla ministra z rządu Tuska na taśmach Onetu. „Damy mu cztery dychy i koniec”,"– Aleksander Grad mnie poprosił, żebyś go tam do jakiejś rady OFE wrzucił – tak na taśmach z restauracji Sowa i Przyjaciele zwracała się do prezesa PKO BP ówczesna zastępczyni szefa Polskiej Grupy Energetycznej Bogusława Matuszewska. – My mu możemy zapłacić cztery dychy i koniec. Więcej nie możemy – stwierdza na nagraniach opublikowanych przez Onet były szef PGE Krzysztof Kilian, wieloletni przyjaciel Donalda Tuska.","To już kolejny wątek afery, która pogrążyła rząd premiera Donalda Tuska. Prominentni politycy Platformy i ludzie biznesu o sprawach wagi państwowej dyskutowali w restauracji Sowa i Przyjaciele, w której kelnerzy zainstalowali podsłuchy.We wtorek portal Onet opublikował kolejne, nieznane dotąd nagranie z zarejestrowanej rozmowy między ówczesnym szefem PKO BP Zbigniewem Jagiełłą, szefem PGE Krzysztofem Kilianem, jego zastępczynią Bogusławą Matuszewską i byłym prezesem banku BZ WBK Mateuszem Morawieckim, teraz premierem. Jedna z rozmów z tego spotkania dotyczy Aleksandra Grada, byłego ministra skarbu państwa i prominentnego działacza Platformy Obywatelskiej za rządów Tuska.Kilian: Ja dzwonię do Grada, bo uporządkowaliśmy te relacje atomowe. Robimy porządek z tym i Grad się na wszystko pozgadzał, bo zrozumiałem, że to nie ma żartów.Tak ówczesny szef PGE komentował próby wprowadzenia atomu w innowacyjną energetykę Polski, do której został oddelegowany Grad. Do Grada zgromadzeni na spotkaniu wracają po kilkudziesięciu minutach rozmowy. Matuszewska: Prawdą jest, że jak już wkraczają politycy do tego, standard tego managementu potrafi być taki, że po prostu ręce opadają.Kilian: Aleksander Grad mnie poprosił, żebyś go tam do jakiejś rady OFE wrzucił. Ty nie masz jakiegoś OFE?Jagiełło: Mam OFE, ale muszę mieć protektorów w umowie.Matuszewska: To może nie w OFE. Trzeba go gdzieś indziej tam umieścić, bo to by się przydało.Matuszewska: On chce akurat do PKO BP, znaczy do OFE twojego.Jagiełło:Do OFE to on się nie nadaje.Matuszewska: To daj mu jakąś inną propozycję.Kilian:Ile tam jest wynagrodzenie w tej radzie, to ja się na tym nie znam. Przecież on ciągle narzeka i jęczy, to znaczy, że chce duże pieniądze.Morawiecki: A o co mu chodzi? Żeby pieniądze zarobić?Matuszewska: Tak, on jest monotematyczny. Kilian:Tak, on był długo w polityce. On ma wielodzietną rodzinę, trójkę dzieci.Matuszewska:Jemu chodzi o kasę.Kilian: My mu możemy zapłacić cztery dychy i koniec. Więcej nie możemy mu zapłacić już teraz.",,
Kukiz: Kogo nigdy w życiu taki  „piątek”  nie przejął – niech pierwszy rzuci kamieniem!,"„Odreagowanie po ciężkiej kampanii, odejście posła Jakuba Kuleszy i knucia wewnątrz klubu trochę mnie przerosły; bardzo przepraszam za wulgaryzmy, to nie powinno mieć miejsca” – napisał w niedzielę na Facebooku lider Kukiz'15 Paweł Kukiz, odnosząc się do wpisów na Twitterze.","„W Niedzielę nigdy co prawda o polityce nie piszę ale dziś muszę zrobić wyjątek. Wczoraj przypomniałem sobie, że to jednak piątkowa noc przejęła i mnie i moje konto na tweeterze... Kogo nigdy w życiu taki  »piątek«  nie przejął – niech pierwszy rzuci kamieniem!” – czytamy w niedzielnym wpisie Pawła Kukiza na Facebooku (pisownia oryginalna). W reakcji na odejście Kuleszy, Marek Jakubiak wyraził nadzieję na Twitterze, że jeszcze o nim usłyszymy. Oczekiwanie to odniósł także do Adama Andruszkiewicza, który wcześniej opuścił ruch Kukiz'15. Poseł określił obu byłych członków Kukiz'15 jako swoich „sejmowych synków” i ocenił, że „widocznie nie nadają się na wegetację”. Do słów Jakubiaka odniósł się Kukiz, który napisał: „Marek! Idź za nimi, skoro im dobrze życzysz! Masz browary i układy w wojsku. Całe 30 tysięcy na kampanię w Warszawie wydałeś (czyli dwa razy mniej niż ja na ciebie w parlamentarnych) :–)”. Kukiz życzył ironicznie Jakubiakowi powodzenia. „Czuwaj, Żołnierzu Kuleszy i Andruszkiewicza :–)” – dodał polityk. W kolejnym tweecie-odpowiedzi do Jakubiaka, Kukiz napisał: „Synek, znaczy jednego masz z Kornelem a drugiego z Korwinem. Pytanie – ty rodzisz czy zapładniasz te piękne istoty :–)” (pisownia oryginalna).",,
Aresztowano Algierczyka z ośrodka dla uchodźców pod Kolonią. Zarzut napaści seksualnej,Jest pierwszy aresztowany po napaściach seksualnych na kobiety w noc sylwestrową w Kolonii. Do aresztu śledczego trafił 26-letni Algierczyk z ośrodka dla uchodźców w Kerpen pod Kolonią. Kolońska prokuratura prowadzi postępowanie wobec 21 podejrzanych.,"Prokuratura zarzuca podejrzanemu, że działając w grupie dokonał napaści seksualnej na kobietę, a następnie ukradł jej telefon komórkowy – poinformował w poniedziałek prokurator Ulrich Bremer. Mężczyzna został zatrzymany podczas weekendu wraz z drugim Algierczykiem, któremu zarzuca się kradzież telefonu. Obaj imigranci mieszkają w schronisku w Kerpen na terenie kraju związkowego Nadrenia Północna-Westfalia. Aresztowany nie ustosunkował się dotąd do zarzutów – podała agencja DPA. Kolońska prokuratura prowadzi postępowanie wobec 21 podejrzanych. Ośmiu z nich przebywa w areszcie śledczym. Podejrzani są o zabór mienia. W noc sylwestrową przed dworcem głównym i katedrą w Kolonii doszło do masowych napaści seksualnych i rabunkowych na kobiety. Z pierwszych ustaleń wynika, że w zajściach uczestniczyli niemal wyłącznie imigranci pochodzący z Afryki Północnej i Bliskiego Wschodu. Grupki mężczyzn tworzyły sztuczny tłok, osaczały kobiety i napastowały je, a następnie okradały. Zbyt słabe siły policyjne przez wiele godzin nie były w stanie opanować sytuacji. Od poszkodowanych w Kolonii na policję wpłynęło ponad 600 zawiadomień o przestępstwie.",,
"Narodowcy chcą muru na granicy z Ukrainą. Jeśli nie powstanie, „rząd będzie odpowiedzialny za tragedie ludzkie”","Politycy Ruchu Narodowego chcą, by na granicy polsko-ukraińskiej powstał mur, który chroniłby przed napływem nielegalnych imigrantów. – Polska powinna być gotowa do postawienia muru przeciwko fali uchodźców – przekonywał poseł Kukiz'15 Sylwester Chruszcz z Ruchu Narodowego.","Według szacunków Narodowców koszt takiej inwestycji to ok. 225 mln zł. Posłowie zgłosili w tej sprawie poprawkę do budżetu. Jak argumentował Chruszcz, według informacji przekazanych przez Straż Graniczną, miesiąc temu na granicy polsko-ukraińskiej zatrzymano 8 obywateli Iranu, a w zeszły piątek - 13 imigrantów w powiecie lubaczowskim.Według mediów polskich i niemieckich, powstaje nowy kanał przerzutowy imigrantów; po uszczelnieniu granicy węgiersko-serbskiej, nowa trasa ma prowadzić przez Bułgarię, Rumunię, zachodnią Ukrainę i Polskę.„Wielotysięczna fala imigrantów”Chruszcz powiedział, że jeśli rząd będzie przeciwny budowie muru na granicy polsko-ukraińskiej, to będzie odpowiedzialny za „tragedie ludzkie, za to, że do Polski napłynie wielotysięczna fala imigrantów”.Zdaniem posła Wojciecha Bakuna (Kukiz'15), granica polsko-ukraińska na wielu odcinkach jest „granicą otwartą i bardzo trudną do ochrony przez Straż Graniczną”.  – W momencie, kiedy napływ imigrantów będzie ilościowo bardziej znaczący niż w tej chwili, granica będzie najtrudniejszym odcinkiem do ochrony. Ochrona granicy bez zabezpieczenia w postaci muru będzie bardzo trudna – ocenił.",,
Premierzy Polski i Hiszpanii pozdrowili polskich kibiców,"Premier Mateusz Morawiecki i premier Hiszpanii Pedro Sánchez Pérez-Castejón pozdrowili polskich kibiców za pośrednictwem  Facebooka. Wraz z pozdrowieniami szef polskiego rządu zamieścił serię zdjęć z premierem Hiszpanii, m.in. z trybun stadionu w Madrycie, gdzie razem oglądali mecz Atletico Madryt z FC Barcelona.","„Pozdrawiamy z Madrytu razem z premierem Hiszpanii Pedro Sánchez Pérez-Castejón! To właśnie dla niego pytałem w ankiecie o Wasze typy w starciu Atlético de Madrid i FC Barcelona. Jako wierny kibic Atletico był trochę zmartwiony, że więcej osób w Polsce postawiło na klub z Katalonii, ale Atletico gra dzisiaj naprawdę świetnie i wciąż ma szansę na zwycięstwo. Na razie 0:0” – napisał premier na i Facebooku w niedzielę wieczorem.Wraz z pozdrowieniami szef polskiego rządu zamieścił serię swoich zdjęć z szefem rządu Hiszpanii, w tym z trybun stadionu w Madrycie, gdzie Katalończycy ostatecznie ulegli Barcelonie 0:1, po bramce Lionela Messiego w 86. minucie.Premier Morawiecki w niedzielę udał się z dwudniową wizytą do Hiszpanii, gdzie weźmie udział w pierwszym dniu szczytu klimatycznego COP25. Szef rządu ma tam podkreślać wagę sprawiedliwej transformacji klimatycznej.",,
Zniszczenia po wichurach i ulewach w Polsce. Strażacy usuwają skutki,"W całym kraju  strażacy zmagają się z lokalnymi podtopieniami  i awariami, które wywołały silne podmuchy wiatru. Instytut Meteorologii i Gospodarki Wodnej ostrzega, że w najbliższym czasie nadal będzie mocno wiało. Może też rosnąć poziom rzek i potoków.","W ciągu ostatniej doby straż pożarna interweniowała ponad 1400 razy. Strażacy zajmowali się głównie podtopieniami i awariami wywołanymi przez wiatr.  Awarie sieci elektrycznych Z informacji, które podaje Rządowe Centrum Bezpieczeństwa wynika, że w całym kraju bez prądu jest ponad 28 tys. odbiorców, najwięcej w woj. małopolskim.   Na Śląsku w piątek rano pozbawionych dostaw energii elektrycznej było blisko sześć tys. odbiorców w Mysłowicach, powiecie bielskim bieruńsko-lędzińskim, gliwickim i rybnickim.   Jak poinformowało Wojewódzkie Centrum Zarządzania Kryzysowego Wojewody Śląskiego silne wiatry spowodowały utrudnienia w ruchu pociągów na Śląsku. Złamane drzewa uszkodziły sieci trakcyjne na szlaku kolejowym Orzesze-Mikołów oraz Mysłowice-Mysłowice Brzezinka. Przybywa interwencji Małopolscy strażacy w związku ze skutkami huraganowych wiatrów interweniowali około 200 razy. Żywioł największe szkody wyrządził w Krakowie. Silny wiatr pojawił się tam około godz. piątej nad ranem. Żywioł uszkodził dachy na ponad 40. budynkach w stolicy Małopolski. W Gorzkowie koło Wieliczki wiatr zerwał fragment dachu na szkole podstawowej. Powalone pod naporem wiatru drzewa uszkodziły linie energetyczne. Rano bez prądu w Małopolsce było 14 tys. 600 odbiorców. Jak zapewniła rzeczniczka Tauron Dystrybucja, awarie są na bieżąco.",,
Barbara Nowacka twarzą Zjednoczonej Lewicy,"Barbara Nowacka będzie twarzą Zjednoczonej Lewicy – dowiedziały się „Wiadomości” TVP1.   – Na lewicy potrzebna jest dobra zmiana, która będzie pokazywała, że jest alternatywa między Platformą i PiS. Taka dobra zmiana to twarz kobiety, Barbary Nowackiej – stwierdził sekretarz generalny Krzysztof Gawkowski, który potwierdził informację „Wiadomości”. Sama Nowacka unikała odpowiedzi, czy stanie na czele lewicowej koalicji. – Myślę, że nikt, kto zajmuje się polityką, nie boi się wyzwań – mówiła.","Podczas konwencji wyborczej Zjednoczonej Lewicy, która odbędzie się w niedzielę 4 października, koalicja zaprezentuje swoją liderkę. „Wiadomości” TVP Info ustaliły, że twarzą lewicy będzie Barbara Nowacka, współprzewodnicząca Twojego Ruchu. Lewica ma oblicze Nowackiej – Na Lewicy potrzebna jest dobra zmiana, która będzie pokazywała, że jest alternatywą między Platformą i PiS. Taka dobra zmiana to twarz kobiety - Barbary Nowackiej. To może być nowa nadzieja dla Polski, której brakuje pod rządami PO. Ale może to być też tama dla tego, co niesie w swoim programie PiS – stwierdził Krzysztof Gawkowski w rozmowie z TVP. – Dzisiaj potrzeba jednego lidera – dodał.Sekretarz generalny SLD, pytany czy Nowacka będzie także kandydatką ZL na premiera, stwierdził, że na razie lewicowa koalicja „nie szuka kandydata na premiera”. – Taki kandydat jest wskazywany, wtedy gdy partia jest pewna zwycięstwa. My idziemy po lepszą zmianę i będziemy pokazywali nowego lidera – mówił. „Nie boję się wyzwań” Barbara Nowacka unikała odpowiedzi, czy stanie na czele ZL. – O tym, kto jest liderem, liderką Zjednoczonej Lewicy, powiemy podczas konwencji. Myślę, że nikt, kto zajmuje się polityką, nie boi się wyzwań. Wręcz przeciwnie. Te wzywania to coś, co daje nam szanse na realizację naszych planów. Programu naszych marzeń – mówiła. – ZL to pomysł długofalowy. Myślę, że skończy się za wiele lat, kiedy ja będę mogła myśleć o emeryturze – podkreśliła Nowacka. Polityk przyznała, że Zjednoczona Lewica będzie „namawiała Ewę Kopacz i Beatę Szydło do merytorycznej debaty na temat przyszłości Polski”.",,
Morawiecki: pułapka średniego dochodu jedną z głównych w polskiej gospodarce,"– Jedna z głównych zidentyfikowanych pułapek w polskiej gospodarce to pułapka średniego dochodu – powiedział w czwartek podczas posiedzenia Sejmowej Komisji Gospodarki wicepremier, minister rozwoju i finansów Mateusz Morawiecki.","Morawiecki przedstawia w czwartek posłom informację o realizacji Strategii na rzecz Odpowiedzialnego Rozwoju. Wicepremier wyjaśnił, że na informację tę warto popatrzeć pod kątem tego, w jaki sposób Polska radzi sobie ze zidentyfikowanymi pułapkami. Zaznaczył, że jedną z głównych zidentyfikowanych pułapek jest pułapka średniego dochodu.– Ona się wiąże z tak prostą sprawą, a zarazem tak zasadniczą, fundamentalną w gospodarce narodowej, jaką jest poziom wynagrodzeń, wzrost wynagrodzeń, poziom kwalifikacji. W tym zakresie można już powiedzieć (...), że przez pierwsze dwa lata rządów pani premier Beaty Szydło mamy około 5-proc. wzrost wynagrodzeń w każdym z tych lat – powiedział.Zaznaczył, że w czasach poprzedzających rządy PiS, przez osiem lat ten wzrost wynosił średniorocznie ok. 2 proc. (w składanym procencie ok. 20 proc.), przy czym nominalny wzrost PKB w tym czasie wyniósł prawie 50 proc.",,
Niemcy: możliwe opóźnienie Nord Stream 2,"Rzecznik prasowy spółki Nord Stream 2 Jens Mueller nie wyklucza, że zwlekanie Danii z pozwoleniem na budowę opóźni inwestycję. Rurociąg miał być oddany do eksploatacji do końca tego roku.","Jens Mueller w Polskim Radiu zapewnił, że prace przy budowie gazociągu „Nord Stream 2” na niemieckich wodach przebiegają planowo. Obecnie dwa specjalistyczne statki łączą poszczególne odcinki gazociągu biegnące z niemieckiego wybrzeża w kierunku Rugii. Jens Mueller zaznaczył, że ze względu na brak duńskich pozwoleń, w okolicach wyspy Bornholm prace zostały wstrzymane. Rzecznik przyznał, że istnieje możliwość opóźnień. – Wszystko zależy od tego kiedy uzyskamy duńskie pozwolenia. Jeżeli otrzymamy je wkrótce, to projekt zostanie ukończony w terminie. Jednak przez zwlekanie z wydaniem pozwolenia istnieje ryzyko opóźnienia projektu i zwiększenia kosztów – powiedział Polskiemu Radiu.",,
„Ponowne załogowe lądowanie na Księżycu niemożliwe bez europejskiego udziału”,"Ponowne załogowe lądowanie na Księżycu, planowane przez NASA na 2024 r., nie byłoby możliwe bez europejskiego wkładu. Decyzje dotyczące stopnia zaangażowania Europejskiej Agencji Kosmicznej w program Artemida zapadną pod koniec listopada br.– powiedział PAP Didier Schmitt z ESA.","Zgodnie z planem, ogłoszonym przez administrację prezydenta USA Donalda Trumpa w marcu br., NASA ma wysłać astronautów na południowy biegun Księżyca już w 2024 r. w ramach programu Artemida – następcy Apollo. Agencja podkreśla, że nie chodzi o jednorazowe wydarzenie – do 2028 r. na Księżycu ma powstać stała baza.W działania dotyczące powrotu człowieka na Księżyc zaangażowana jest również Europejska Agencja Kosmiczna (ESA). Statek Orion, który miałby przewieźć astronautów na orbitę Księżyca, składać się będzie również z tzw. europejskiego modułu serwisowego, wykonanego przez ESA. Ten dostarczy załodze wodę, tlen, wygeneruje i przechowa prąd elektryczny, zapewni odpowiednią temperaturę systemów. W module tym możliwe będzie również przewiezienie ładunku.– Dlatego można śmiało powiedzieć, że bez tego europejskiego udziału nie ma programu Artemida! Zatem już teraz znajdujemy się na przełomowej ścieżce na Księżyc – powiedział Didier Schmitt z ESA. Schmitt w rozmowie z PAP mówi, że taka minimalna konfiguracja stacji Gateway będzie musiała być poszerzona o kolejne komponenty. Wszystko po to, by była lepiej dostosowana do bardziej regularnych lądowań na Księżycu po 2025 r.– Obecnie negocjujemy znaczący udział w tym rozszerzeniu Gateway. Jesteśmy w trakcie dyskusji i do jesieni tego roku złożymy propozycję państwom członkowskim ESA jej zatwierdzenia na konferencji ministerialnej ESA (zwanej Space19+) pod koniec listopada – dodaje Schmitt, który koordynuje przygotowanie projektu z zakresu eksploracji załogowej i robotycznej kosmosu. Zostanie on przedstawiony przed tym gremium.Czy oznacza to, że Europejczyk lub Europejka w końcu postawi nogę na Srebrnym Globie? Zdaniem Schmitta ESA własnym sumptem nie byłaby w stanie tego dokonać – nawet NASA ma problem z dopięciem budżetu.– Dlatego na dłuższą metę rozważamy możliwość wysłania kilku Europejczyków na Księżyc za pośrednictwem programu Artemida. Aby tak się stało, musimy być znaczącym partnerem w tym programie – ocenił.Nie będą to raczej Polacy, bo stopień finansowego zaangażowania naszego kraju w ESA nie jest wystarczająco duży. Na tym etapie programu Artemida żadna polska firma nie jest zaangażowana w jego realizację. – Z niecierpliwością czekamy na większy wkład Polski w te działania – powiedział Schmitt. Wskazał, że odpowiednim momentem na wyrażenie takiego zainteresowania przez Polskę byłaby listopadowa konferencja Space19+, dlatego – dodał – „decyzje polityczne należy podjąć teraz”.Ekspert ESA przypomniał, że Polska angażuje się w szereg programów dot. lotów załogowych i eksploracji robotycznej. Ocenił, że w polskim sektorze kosmicznym „istnieje potencjał”. Na przykład w 2018 r. na Międzynarodową Stację Kosmicznej dotarło urządzenie współtworzone m.in. przez inżynierów z Centrum Badań Kosmicznych PAN. To zestaw detektorów ASIM (Atmosphere-Space Interactions Monitor), których zadaniem jest badanie tajemniczych zjawisk elektromagnetycznych występujących w stratosferze i mezosferze w czasie silnych burz.– Najprostszym sposobem na zaangażowanie polskich firm w projekty związane z eksploracją Księżyca jest korzystanie z programów ESA – powiedziała w rozmowie z PAP ekspertka Polskiej Agencji Kosmicznej, Kinga Gruszecka. Dodała, że agencja otrzymuje sygnały od polskich firm i instytutów badawczych zainteresowanych współudziałem w różnego rodzaju misjach księżycowych.W ocenie doradcy prezesa Polskiej Agencji Kosmicznej Anny Stańczyk, polscy inżynierowie mają szerokie kompetencje w niektórych dziedzinach, które będę niezbędne w szerszych planach dotyczących kolonizacji Księżyca, np. w tworzeniu systemów komunikacyjnych (fotonicznych czy radiowych) i elektronicznych. – Nie można zatem wykluczyć, że w ramach misji Artemida trafi na Księżyc urządzenie z systemem opracowanym przez polskich specjalistów – uważa Stańczyk.",,
Wicepremier Ukrainy: Jesteśmy gotowi rozmawiać o wznowieniu ekshumacji,"Ukraina gotowa jest rozmawiać z Polską o wznowieniu prac poszukiwawczych i ekshumacyjnych, jednak powinny być one poprzedzone umową ze szczegółami takiej współpracy – oświadczył wicepremier Ukrainy Pawło Rozenko.","– Strona ukraińska nastawiona jest bardzo konstruktywnie i gotowi jesteśmy, by wspólnym wysiłkiem podpisać dokumenty, które otworzą drogę do wznowienia prac tak na terytorium Ukrainy, jak i na terytorium Polski. Bo jest to proces wzajemny – powiedział Rozenko, który stoi na czele Międzyresortowej Komisji ds. Upamiętnień w swoim kraju. Wicepremier oświadczył, że napięcie w relacjach polsko-ukraińskich w kwestii ekshumacji zostało w pewnym stopniu rozładowane po wydanym w ubiegłym tygodniu orzeczeniu Trybunału Konstytucyjnego (TK) w sprawie ustawy o IPN w części dotyczącej zbrodni ukraińskich nacjonalistów. – Bez wątpienia ułatwia to dialog i zmniejsza spiętrzenie problemów w stosunkach ukraińsko-polskich, które oczywiście komplikowało poszukiwanie kompromisów w sferze pamięci historycznej. Chcę powiedzieć, że i prezydent (Petro Poroszenko), Rada Najwyższa (parlament) i nasza część komisji ukraińsko-polskiej (ds. rozmów na tematy historyczne) zwracali uwagę władz polskich na wszystkich szczeblach na ryzyko, które niesie ta ustawa dla zwykłych Ukraińców, którzy mogą mieć inne stanowisko niż to, co zostało zapisane w ustawie – podkreślił Rozenko. Wicepremier zaznaczył także, że Ukraina nie rości sobie praw do ingerencji w polską politykę wewnętrzną. – Musimy wyciągać wnioski z wydarzeń, które miały miejsce w ostatnich latach i w pierwszej kolejności nie dopuszczać, by w przyszłości poprzez jakieś prowokacje, w tym niszczenie upamiętnień tak na terytorium Polski, jak i na terytorium Ukrainy, dochodziło do wzrostu napięcia w tych stosunkach. Dlatego dialog będzie kontynuowany – zapewnił. Pytany, kiedy może zostać odwołane ukraińskie moratorium dotyczące ekshumacji, wicepremier poinformował, że zostanie to ustalone podczas wizyty na Ukrainie wicepremiera Polski Piotra Glińskiego. – Jesteśmy gotowi do wznowienia prac i oczekujemy na wizytę pana Glińskiego w Kijowie. Jeśli strona polska gotowa jest do sfinalizowania tych rozmów, zawsze jesteśmy radzi przyjąć naszych partnerów na Ukrainie – zadeklarował Rozenko. Między Warszawą i Kijowem od wiosny 2017 r. trwa spór wokół wprowadzonego przez stronę ukraińską zakazu poszukiwań i ekshumacji szczątków polskich ofiar wojen i konfliktów na terytorium Ukrainy. Zakaz został wydany po zdemontowaniu pomnika UPA w Hruszowicach, do czego doszło w kwietniu 2017 r. W zeszłym tygodniu TK orzekł, że przepisy noweli ustawy o IPN w części dotyczącej zbrodni ukraińskich nacjonalistów są niezgodne z konstytucją. Przepisy zaskarżył prezydent Andrzej Duda, wskazując, że pojęcia „ukraińscy nacjonaliści” i „Małopolska Wschodnia” są nieprecyzyjne. Sprawa dotyczyła nowelizacji ustawy o IPN, która wprowadzała karę grzywny lub pozbawienia wolności do lat trzech za przypisywanie Polakom odpowiedzialności m.in. za ludobójstwo popełnione na Żydach w czasie wojny. Ostatecznie sankcje te zostały w czerwcu 2018 r. uchylone kolejną nowelizacją przez rząd i parlament przy akceptacji prezydenta. W ustawie pozostały jednak przepisy dotyczące m.in. zbrodni ukraińskich nacjonalistów, które w połączeniu z art. 55 ustawy o IPN mają umożliwić wszczynanie postępowań karnych wobec tych osób, które zaprzeczają np. zbrodni wołyńsko-galicyjskiej, dokonanej na Polakach przez Ukraińską Powstańczą Armię w okresie II wojny światowej. Zgodnie z art. 55 ustawy o IPN negacja tego rodzaju zbrodni zagrożona jest karą grzywny lub pozbawienia wolności do lat trzech. Zgodnie z ustawą o IPN zbrodniami ukraińskich nacjonalistów (również tych ukraińskich formacji, które kolaborowały z III Rzeszą Niemiecką) są „czyny popełnione przez ukraińskich nacjonalistów w latach 1925-50, polegające na stosowaniu przemocy, terroru lub innych form naruszania praw człowieka wobec jednostek lub grup ludności”. Przepisy także głoszą, że taką zbrodnią było m.in. ludobójstwo na obywatelach II RP na Wołyniu i w Małopolsce Wschodniej.",,
"Grodzki: Stawiam na Kidawę-Błońską, bo ma prezencję godną pani prezydent","Zdecydowanie bardziej na chwilę obecną skłaniam się ku Małgorzacie Kidawie-Błońskiej. Jest kobietą niezwykłej kultury, ma prezencję godną pani prezydent RP, ma kontakty na świecie i jest w polityce od dawna – powiedział w wywiadzie dla „Super Expressu” marszałek Senatu Tomasz Grodzki, pytany o prawybory w PO.","Grodzki w rozmowie z „SE” powiedział, że najbliższe posiedzenie Senatu zaplanowano na 17-18 grudnia. Pytany, dlaczego tak późno, odpowiedział, że trwa jeszcze proces organizowania kancelarii. Podkreślił, że jest w stałym kontakcie z marszałek Sejmu Elżbietą Witek. Pytany, jak wygląda współpraca z Witek, powiedział, że nie ma „absolutnie żadnych zastrzeżeń co do roboczych kontaktów z panią marszałek”. Pytany, czy ma więc zastrzeżenia co do jej decyzji o anulowaniu głosowania w sprawie kandydatów do KRS, ocenił, że było to złamanie regulaminu Sejmu. „Przecież wiceszef sejmowej kancelarii podpowiadał pani marszałek, i to doskonale słychać na nagraniu” – powiedział. Dopytywany, czy jego zdaniem powinna zrezygnować z funkcji, odparł, że to nie do niego należy ocena. Grodzki był także pytany o skierowane wobec niego oskarżenia przez profesor Agnieszkę Popielę o przyjęcie łapówki przed laty. „Już nie oskarża, teraz już łagodzi i mówi, że niczego się nie domagałem. Ja mam już tego serdecznie dosyć. Może działała w emocjach i teraz się z tego wycofuje” – powiedział.„Ja nie brałem pieniędzy na fundację, tylko na nią wpłacałem. I można to sprawdzić w moich PIT-ach. Proszę państwa, nigdy od nikogo nie żądałem jakichkolwiek pieniędzy za jakąkolwiek operację i podkreślam to po raz ostatni, bo już nie chcę więcej tego komentować” – powiedział marszałek Senatu. Grodzkiego pytano również o prawybory prezydenckie w PO. Jak mówił, Małgorzata Kidawa-Błońska i Jacek Jaśkowiak są świetnymi kandydatami. Pytany, wobec kogo bardziej się skłania, odpowiedział, że obecnie zdecydowanie bardziej skłania się ku Małgorzacie Kidawie-Błońskiej. Podkreślił, że jest ona „kobietą niezwykłej kultury, ma prezencję godną pani prezydent RP, ma kontakty na świecie i jest w polityce od dawna”. „Mam o niej świetne zdanie” – dodał. Grodzki był także pytany przez „SE”, czy Grzegorz Schetyna powinien pozostać na stanowisku szefa PO. „Jak z nim rozmawiam w cztery oczy, to niewątpliwie jest to człowiek o ponadprzeciętnym intelekcie. Przyklejono mu pewne łatki, ciąży na nim pewne odium; być może powinni mu pomóc spece od PR-u” –  ocenił Grodzki. Zaznaczył, że na czele Platformy powinien stać silny polityk, który doprowadzi ugrupowanie do zwycięstwa w wyborach parlamentarnych. Pytany, czy tym politykiem jest Schetyna, odparł, że jest on „bardzo silnym politykiem”. Dopytywany, czy w związku z tym powinien zostać szefem PO, odpowiedział, że „z pewnością powinien być obecny w polityce”.",,
Wpływowy hierarcha skazany za przestępstwa seksualne wobec małoletnich,Australijski kardynał George Pell został skazany przez sąd w Melbourne na 6 lat więzienia za czyny pedofilii wobec dwóch 13-letnich chłopców. O warunkowe zwolnienie będzie mógł się ubiegać najwcześniej po 3 latach i ośmiu miesiącach. To najwyższy w historii Kościoła rzymskokatolickiego dostojnik skazany w procesie karnym za tego rodzaju czyny.,"Proces dotyczył czynów pedofilskich popełnionych w 1996 roku w katedrze w Melbourne. Sędzia Peter Kidd mówił podczas rozprawy, że działania kardynała Pella miały „głęboki wpływ” na życie jednego z chłopców. Mogły też wpłynąć na drugiego chłopca, który zmarł z powodu przedawkowania heroiny.Według sędziego, obaj chłopcy, którzy należeli do katedralnego chóru w Melbourne, zostali upokorzeni i stracili szacunek dla samych siebie. Oskarżył także kardynała o „bezduszną obojętność” na cierpienia chłopców.Medialny linczKidd zwrócił też uwagę, że proces ten był wydarzeniem wyjątkowym, a powaga czynów pedofilii – ogromna. Ponadto przyznał, że ma świadomość tego, iż hierarcha jest w złym stanie zdrowia i wymaga opieki kardiologicznej. Ubolewał także nad „medialnym linczem”, jaki spotkał kapłana w przestrzeni publicznej.George Pell został oskarżony o wielokrotne molestowanie seksualne w czerwcu 2017 roku. W pierwszej instancji w sądzie stanu Victoria 12-osobowa ława przysięgłych jednogłośnie uznała, że molestował seksualnie dwóch 13-latków. Werdykt ławy przysięgłych był jednomyślny i został wydany po dwóch dniach narad. Decyzja zapadła w grudniu, ogłoszono ją jednak dopiero po dwóch miesiącach.",,
W nadchodzącym roku obniżka podatków? Głos ma zabrać premier,"– Zmniejszenie podatków to jest coś, co zdecydowanie popieram. Po Nowym Roku zabierze w tej sprawie głos premier Morawiecki – oświadczył Jarosław Gowin. Wicepremier dodał, że porażka wyborcza Zjednoczonej Prawicy oznaczałaby cofnięcie reform.","Zmniejszenie podatków to jest coś, co zdecydowanie popieram. Po Nowym Roku zabierze w tej sprawie głos premier Morawiecki – zapowiedział wicepremier Gowin w rozmowie z telewizją wPolsce.pl.  – Analizujemy bardzo intensywnie stan finansów i rzeczywiście w rządzie coraz częstsze są głosy, że po fazie, w której transferowaliśmy duże kwoty do tych grup społecznych, które walczyły z biedą, to być może teraz przyszedł czas na klasę średnią i generalne obniżenie podatków. Albo jeżeli chodzi o koszty pracy, albo w jakimś innym obszarze – dodał szef partii Porozumienie. Zastrzegł przy tym, że nie chce się wypowiadać o szczegółach planów rządowych ws. obniżenia podatków, ponieważ – jak wyjaśnił – „polityka jest grą zespołową – zwłaszcza, jeżeli się rządzi – i taki komunikat powinien wyjść z ust samego premiera Morawieckiego”. Jarosław Gowin zadeklarował również, że w nadchodzącym roku Zjednoczona Prawica chciałaby „unikać niepotrzebnych konfliktów”. – Nowy rok będziemy rozpoczynać w kondycji bojowej, bo te trzy lata były czasem szeregu trudnych starć. Właściwie tych starć być może było nieco za dużo – powiedział. Pytany o wybory do Parlamentu Europejskiego, Gowin zastrzegł, że to są najtrudniejsze wybory dla Zjednoczonej Prawicy. – Ale chcielibyśmy kontynuować zwycięstwo, każde zwycięstwo w wyborach europejskich będzie naszym sukcesem – zaznaczył. Jednak, w jego opinii rozstrzygające wybory – zarówno dla Zjednoczonej Prawicy, jak i dla przyszłości Polski – będą to jesienne wybory do Sejmu w 2019 r. Dopytywany, czy jego zdaniem po tych wyborach obecnemu obozowi władzy będzie potrzebny koalicjant, Gowin odparł, że uważa, iż „przy bardzo ciężkiej pracy i przy wystrzeganiu się pewnych błędów, które popełnialiśmy w kończącym się roku, jesteśmy w stanie nie tylko wybrać wybory, ale rządzić samodzielnie”. Jego zdaniem, że gdyby dzisiaj przyjrzeć się scenie politycznej, trudno by wskazać, które ugrupowanie miałby być tym koalicjantem. – Ruch Kukiz’15 – po pierwsze – oscyluje wokół progu wyborczego, a po drugie jest wewnętrznie tak niekoherentny, że trudno przewidzieć czy dałoby się z tymi ludźmi w sposób spójny i konsekwentny rządzić – uważa Gowin.",,
TVN24 jak politycy KO mówi o „sędziach dublerach”. Internauta przypomniał pewien dokument,"„Przedsiębiorca przed Trybunałem w Strasburgu. Przez sędziów dublerów” – tekst pod takim tytułem opublikował portal tvn24.pl. „Dublerzy” to pogardliwe sformułowanie, jakie wobec kilku sędziów TK używają politycy tzw. totalnej opozycji. Jak przypomniał internauta, nawet TK kierowany przez prof. Rzeplińskiego nie stwierdził, by sejmowe uchwały o wyborze kwestionowanych przez KO sędziów – były niezgodne z Konstytucją RP.","Dziennikarz TVN 24 Michał Tracz zamieścił na Twitterze link do artykułu na stronie portalu tvn24.pl. Opisano w nim sprawę przedsiębiorcy, który nie mogąc wywalczyć odszkodowania od nadleśnictwa, skierował sprawę do sądu. Ostatecznie trafiła ona do Trybunału Konstytucyjnego. Wydany przez TK wyrok był dla przedsiębiorcy niekorzystny. Jak podano w TVN, przeważyć o tym miały głosy „sędziów, których legalność wyboru jest kwestionowana”. Opozycja nazywa ich „dublerami”.Wpis Tracza skomentował jeden z internautów. „»Dublerów« niby według kogo? Na pewno nie według samego TK, który nie ma uprawnień do orzekania ws. prawidłowości wyboru sędziów TK – co sam przyznał, w całości umarzając postępowanie ws. takiej oceny ze względu na niedopuszczalność wydania wyroku” – napisał internauta. Do wpisu załączył postanowienie TK w sprawie pięciu uchwał dotyczących wyboru sędziów Trybunału. Postępowanie umorzono, więc kwestionowanie legalności wyboru sędziów stoi w sprzeczności z orzeczeniem samego TK.",,
Były premier Izraela zwolniony przedterminowo z więzienia,"71-letni Ehud Olmert odbywający 27-miesięczną karę pozbawienia wolności za korupcję, został w niedzielę zwolniony przedterminowo z więzienia – podał  rzecznik izraelskiej służby penitencjarnej. Wyrok byłego premiera Izraela skrócono o jedną trzecią.","Jest on pierwszym premierem państwa żydowskiego, który trafił do zakładu karnego. Zaczął odbywać swój wyrok w połowie lutego ubiegłego roku. W marcu 2014 roku Olmert został skazany na 6 lat więzienia za przyjmowanie łapówek przy realizacji projektów budowlanych w latach 1993-2003, gdy był burmistrzem Jerozolimy, a potem ministrem handlu. Pod koniec grudnia 2014 r. Sąd Najwyższy Izraela zmniejszył politykowi karę do 18 miesięcy pozbawienia wolności. W Izraelu skracanie wyroków pozbawienia wolności o jedną trzecią jest powszechną praktyką w przypadku więźniów, którzy nie popełnili brutalnych przestępstw.",,
100 szlaków turystycznych i 10 schronisk zostanie przystosowanych dla osób niepełnosprawnych,"Minister inwestycji i rozwoju Jerzy Kwieciński zapowiedział w rozmowie, że w ramach programu rządowego Dostępność Plus zostanie dostosowanych sto szlaków turystycznych i 10 górskich schronisk do potrzeb osób z niepełnosprawnościami.","Minister Kwieciński wraz z prezydentem Andrzejem Dudą i ministrem zdrowia Łukaszem Szumowskim oraz z czołowymi polskimi narciarzami wzięli udział w niedzielę w Zakopanem w charytatywnym slalomie, z którego dochód zostanie przeznaczony na rzecz Zakopiańskiej Fundacji Handicap wspierającej sport osób z niepełnosprawnościami.– Jednym z zaplanowanych przez nas przedsięwzięć to dostosowanie stu szlaków turystycznych i 10 górskich schronisk do potrzeb osób z niepełnosprawnościami. W ten sposób chcemy zainicjować szeroki ruch na rzecz osób niepełnosprawnych – powiedział minister Kwieciński.Na razie nie zostały wybrane konkretne szlaki natomiast zostały zabezpieczone środki finansowe z programu Dostępność Plus.– Chcemy, aby osoby niepełnosprawne mogły swobodnie korzystać z infrastruktury turystycznej. Chcemy także promować kulturę fizyczną, sport i aktywną turystykę wśród osób z niepełnosprawnościami i wśród osób starszych. Myślimy także o dostępności obiektów sportowych do potrzeb osób niepełnosprawnych takich jak hale sportowe czy stadiony – wyjaśnił minister.",,
Europejskie media piszą o „ostrym ataku Tuska na polski rząd”,"Ostry atak Donalda Tuska na polski rząd podsyca na nowo spekulacje o jego przyszłości w krajowej polityce – pisze portal Politico Europe. Jako nietypowe ocenia to, że przewodniczący Rady Europejskiej atakował kraj UE.","„Alarm! Ostry spór z Ukrainą, izolacja w Unii Europejskiej, odejście od rządów prawa i niezawiłości sądów, atak na sektor pozarządowy i wolne media - strategia PiS czy plan Kremla? Zbyt podobne, by spać spokojnie” – napisał Tusk w niedzielę na Twitterze.Politico pisze w krótkim tekście na ten temat, że były polski premier „w litanii zarzutów” przeciwko swoim przeciwnikom politycznym z PiS łączy rząd w Warszawie z Rosją Władimira Putina.– To nietypowe, by przewodniczący Rady Europejskiej krytykował jakikolwiek kraj UE, bo jego praca polega na reprezentowaniu interesów państw członkowskich w Brukseli – pisze autorka materiału Marion Solletty.Cel to wybory prezydenckie?Przypomina jednocześnie, że Tuska i PiS dzieli „długa i gorzka historia” oraz że Warszawa próbowała zablokować jego wybór na drugą kadencję wcześniej w tym roku. Premier Beata Szydło w kwietniu była jedynym przedstawicielem rządu europejskiego, który nie poparł przedłużenia mandatu Tuska o kolejne dwa i pół roku.Politico przypomina, że kadencja Tuska w Brukseli kończy się w 2019 r. przed wyborami prezydenckimi w Polsce. Zwraca uwagę, że polityk ten, jako były „lider centroprawicy” i przez wiele lat premier, jest często wymieniany jako potencjalny kandydat na najwyższy urząd w Polsce.Portal podkreśla, że niedzielny tweet Tuska nie był pierwszym tego rodzaju wejściem polityka w publiczny konflikt z polskim rządem. W czerwcu Tusk skrytykował Szydło za wykorzystywanie tematu Holokaustu do uzasadniania sprzeciwu wobec imigracji. Przeciwstawił się również reformom sądownictwa w Polsce.Środowa rezolucjaWpis szefa Rady Europejskiej to reakcja na środową rezolucję Parlamentu Europejskiego oraz relacje polsko-ukraińskie.W sobotę ambasador Polski w Kijowie Jan Piekło został wezwany do MSZ Ukrainy w trybie pilnym w związku z niewpuszczeniem do Polski sekretarza Międzyresortowej Komisji Ukrainy ds. Upamiętnień Swiatosława Szeremety.Trzy dni wcześniej PE przyjął rezolucję wzywającą polski rząd do przestrzegania postanowień dotyczących praworządności i praw podstawowych, zapisanych w traktatach unijnych. Europosłowie zainicjowali też własną procedurę zmierzającą do uruchomienia art. 7 Traktatu o UE wobec Polski. Przeciwko rezolucji głosowali europosłowie PiS, SLD wstrzymało się od głosu, eurodeputowani PSL nie wzięli udziału w głosowaniu. Większość PO wstrzymała się od głosu, ale sześciu europosłów poparło ten dokument.",,
Ukraina rusza z prądem na unijny rynek,"Rząd w Kijowie dąży do szybkiej liberalizacji rynku energii i uniezależnienia się od Rosji. W kluczowym projekcie partycypuje Polenergia, a dostawy na Zachód miałyby iść przez Polskę.","Ukraine Power Bridge Company Ltd. ma być odpowiedzialne za projekt, który wyrwie Ukrainę z energetycznej zależności do Rosji i włączyć ją do systemu energetycznego Unii Europejskiej. Konsorcjum to wspólne przedsięwzięcie Westinghouse Electric Sweden AB, EDF Trading Limited oraz Polenergii International. I wygrało właśnie postępowanie, które miało wyłonić prywatnego partnera do implementacji partnerstwa publiczno-prywatnego dla projektu mostu energetycznego Ukraina–Unia Europejska.  Grzegorz Stanisławski, menedżer pilotujący w Polenergii ukraiński projekt wyjaśnił „Rzeczpospolitej”, że pierwszy etap to integracja ukraińskiego systemu z systemem UE. Z dwóch bloków atomowej elektrowni Chmielnicki jeden zostałby zintegrowany z systemem UE poprzez dwie linie: pierwsza wiodłaby na południowy zachód – na Węgry, Czechy, Słowację, Rumunię i Mołdawię; druga natomiast prosto na zachód, przez Polskę.",,
Demokraci proszeni o wstrzymanie się od wulgaryzmów podczas debaty,"Telewizja ABC News ostrzegła polityków Partii Demokratycznej o nieprzeklinanie podczas debaty w Houston w Teksasie. To efekt niedawnego występu kongresmena z Teksasu, który podczas rozmowy o przemocy z użyciem broni rzucił na antenie wyraz „f...k”.","„Musimy wam przypomnieć, że debata będzie transmitowana w telewizji ABC oraz że podlegamy Federalnej Komisji Komunikacji (FCC)” –  wskazano w instrukcji wysłanej do Narodowego Komitetu Demokratów.„Nie będzie transmitowali debaty z jakimkolwiek opóźnieniem, więc nie będzie żadnej szansy, żeby wyciąć przekleństwa” – zaapelowano.Media zwracają uwagę, że choć dyskusja była ostra, politycy dostosowali się do wytycznych i nie padały wulgarne słowa. Najbliżej złamania reguł był Beto O’Rourke, reprezentujący Teksas w Izby Reprezentantów.Na początku miesiąca O’Rourke udzielił wywiadu telewizji CNN, w którym stwierdził: „Tak, to jest popier…one” (Yes, this is f…ed up), komentując ostatnie masowe strzelaniny w Stanach Zjednoczonych.Od niedawna na stronie internetowej kongresmena są dostępne do kupienia koszulki z tym hasłem.",,
Szef NSZZ do metropolity Jędraszewskiego: Arcybiskup może liczyć na nasze wsparcie,Dziękuję za odważne i prawdziwe słowa oceniające ideologię LGBT+; spotkało za to jego ekscelencję mnóstwo ataków nienawiści; może ks. abp liczyć na nasze wsparcie – napisał w liście do abpa Marka Jędraszewskiego szef NSZZ „Solidarność” Piotr Duda. List opublikował „Nasz Dziennk”.,"Duda serdecznie dziękował w liście arcybiskupowi Jędraszewskiemu „w imieniu własnym, ale też myślę większości członków Niezależnego Samorządnego Związku Zawodowego »Solidarność«, za odważne i prawdziwe słowa oceniające szerzącą się w naszym kraju ideologię LGBT+”. „To było niezwykle ważne i potrzebne świadectwo” – podkreślił.„Spotkało za to jego ekscelencję mnóstwo ataków nienawiści, oszczerstw i gróźb. Szczególnie poraża poziom manipulacji i nadinterpretacji niektórych liberalnych mediów. Jednak w tej ważnej i trudnej próbie może ksiądz arcybiskup liczyć na nasze wsparcie i pomoc. Tak jak NSZZ »Solidarność« zawsze może liczyć na wsparcie jego ekscelencji w swoich działaniach np. w przypadku ustawy o ograniczeniu handlu w niedzielę” – napisał szef NSZZ „Solidarność”.Duda ocenił, że „wściekły atak aktywistów LGBT+ dowodzi, jak trafnych słów ksiądz arcybiskup użył”. „Jak precyzyjnie nazywając tę ideologię neomarksizmem, obnażył jego mechanizm, sposób myślenia i działania. Jeszcze raz serdecznie za to dziękuję” – zaznaczył Duda.Abp Marek Jędraszewski jest atakowany przez środowiska lewicowo-liberalne i LGBT za słowa o „tęczowej zarazie”, które wypowiedział 1 sierpnia, w 75. rocznicę wybuchu powstania warszawskiego. Podczas homilii w bazylice Mariackiej w Krakowie metropolita podkreślił, że to z powstańczych mogił narodziła się wolna Polska. – Trzeba było długo na nią czekać (...) Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa – powiedział.",,
"Hodowcy krów i świń dostaną 50 mln euro, jeśli poprawią warunki chowu","Dodatkowe 50 mln euro trafi w tym roku do producentów krów i trzody chlewnej, którzy zdecydują się na poprawę warunków chowu tych zwierząt – powiedział minister rolnictwa Jan Krzysztof Ardanowski. Odniósł się do nowych przepisów w tej sprawie zaakceptowanych przez rząd.","Chodzi o przyjęty przez Radę Ministrów projekt nowelizacji ustawy o wspieraniu rozwoju obszarów wiejskich z udziałem środków Europejskiego Funduszu Rolnego na rzecz Rozwoju Obszarów Wiejskich w ramach Programu Rozwoju Obszarów Wiejskich (PROW) na lata 2014-20.  Minister określił, że 50 mln euro to „kwota niebagatelna”, dedykowana tylko części produkcji zwierzęcej. – Spodziewam się, że z tych rozwiązań skorzysta ok. 65-66 tys. gospodarstw zajmujących się chowem świń lub bydła – powiedział Ardanowski.  – Szukaliśmy różnych wyznaczników, na czym to zwiększenie dobrostanu zwierząt ma polegać. Ustaliliśmy, że te poprawione warunki chowu zwierząt to przede wszystkim rozgęszczenie stad, by miały one więcej miejsca – dodał. W tych stadach, gdzie nastąpi zwiększenie powierzchni przypadającej na jedno zwierzę o 20 proc., będzie zastosowana dopłata. W przypadku bydła możliwe będzie również korzystanie z powierzchni wolnych poza budynkiem, czyli korzystanie z wybiegów lub wydłużenie okresu wypasu bydła na pastwiskach. Szef resortu poinformował, że projekt ustawy zakłada dopłatę dla hodowców za poprawę warunków dla zwierząt w wysokości 301 zł rocznie na lochę, 24 zł na tucznika.  Dopłata do krowy mlecznej dla rolnika, który będzie wypasał ją przez minimum 120 dni, to kwota 185 zł rocznie, a dla krów mlecznych utrzymywanych grupowo w budynkach, gdy ich powierzchnia zostanie zwiększona o 20 proc., wyniesie 595 zł rocznie. W przypadku krów „mamek” płatność będzie przyznana rolnikowi, który zapewni poza okresem wypasu (od 16 października do 14 marca) dostęp do środowiska zewnętrznego w wysokości 329 zł rocznie.  Zdaniem ministra przyjęcie takich rozwiązań jest ważne, gdyż „jest to pokazanie pewnego kierunku wsparcia produkcji zwierzęcej, który Polska będzie chciała realizować”.   Według niego dopłaty mogą być zachętą dla rolników, którzy zajmują się chowem zwierząt w mniejszych gospodarstwach, często w starszych budynkach i są nastawieni na produkcję mniej intensywną.  – Chcemy by ta ustawa weszła w życie od 15 marca, czyli od daty, gdy rozpoczyna się składanie wniosków o dopłaty bezpośrednie – poinformował minister. Dodał, że do projektowanej ustawy przygotowane jest już stosowane rozporządzenie.",,
"Między własnym rozsądkiem a kołem ratunkowym ABW, czyli sprawa posła Pięty [OPINIA]","Obok wykorzystywania nieodpartej żądzy ludzi do pieniądza, która skłaniała ich do podejmowania się profesji szpiegostwa, od niepamiętnych czasów seks był drugim motorem napędzającym szpiegowanie. Ze zniewalającej siły seksu, jako subtelnego i zarazem niezwykle skutecznego narzędzia, korzystały piękne, pociągające, a zarazem dwulicowe kobiety. Począwszy od owianej legendą Maty Hari, przez naszą polską Krystynę Skarbek, szpiegującą na rzecz Brytyjczyków podczas II wojny światowej, skończywszy na rudej piękności, rosyjskiej agentce Annie Chapman (jej prawdziwe nazwisko: Anna Kuszczenko), złapanej kilka lat temu w Nowym Jorku i wydalonej do ojczystego kraju, gdzie pod protektoratem Putina zrobiła karierę jako dziennikarka telewizyjna.","Poseł Stanisław Pięta, uprawiając seks z niejaką Izabelą Pek, robił to dla własnej przyjemności. Bo przecież nie dla własnego dobra. Ani też nikogo innego. Co więcej,  nielegalne, bo pozamałżeńskie zaspokojenie chuci,  musiało wpłynąć niekorzystnie na jego relacje z żoną, choć na razie nikt nie mówi o  rozwodzie. Kierujące nim w chwilach uniesienia emocjonalnego warstwy wyższych uczuć – jeśli takie nim też szarpały od środka – realizowane wszakże w cielesnej postaci, mocno nadwyrężyły jego ciekawie zapowiadającą się karierę polityczną, a być może doszczętnie ją zdruzgotały. Istotniejsze jest pytanie: z jakich powodów robiła to Izabela Pek? Najgorszy wariant, gdyby robiła to dla kogoś trzeciego. Bo to by znaczyło, że usidliła posła Piętę, nawet nie dla własnych korzyści, żeby pomógł jej zatrudnić się w dobrej firmie za jeszcze lepsze  pieniądze. Otóż nie. Ona chciała go wykorzystać, na czyjeś zlecenie. A może już wykorzystała. Tego nie wiemy. Nie znamy treści rozmów dwojga kochanków w hotelowych alkowach podczas tajemnych schadzek. Podobno teraz będzie próbowała ustalić to ABW, bo poseł Pięta posiadał zakazaną wiedzę.Chodzi o specjalne informacje, które mógł posiąść jako członek sejmowej komisji ds. służb specjalnych i komisji do zbadania afery Amber Gold. Skąd ten kłopot? Dlaczego trzeba teraz wszystko dokładnie sprawdzić? Należy wykluczyć, że ważne dla bezpieczeństwa państwa informacje wpadły w ręce ludzi do tego niepowołanych. I że nastąpiło to następującą drogą: pierwotne źródło: tajne dokumenty i takież informacje uzyskane przez posła Piętę podczas tajnych posiedzeń komisji lub w wyniku osobistej kwerendy w jednej z tajnych kancelarii.Podczas rzekomo niewinnych igraszek i uniesień Izabela Pek wyciąga z posła Pięty (jak wysysa się smaczny koktajl ze szklanki przez słomkę) tajne wiadomości. Ta atrakcyjna niewiasta jest pierwszą osobą niepowołaną do tego, by takie informacje posiadać. Ale ona jest tylko stacją przekaźnikową. Adresatem ostatecznym, załóżmy hipotetycznie, zainteresowanym każdą tajną informacją jest tajna służba jakiegoś obcego państwa. Prawdę mówiąc, nie wierzę w taką wersję. Nie sądzę, aby była ona agentką obcych służb, zaś cennym „łupem” jej działalności szpiegowskiej miałby być poseł Stanisław  Pięta. Jak powiadam, czasami cuda się zdarzają. Służby muszą to wyjaśnić. Nie byłoby żadnej sprawy ani skandalu obyczajowo-politycznego, gdyby służby wcześniej zrobiły to, co do nich należy. Gdyby wszystkich parlamentarzystów (oczywiście osobno urzędników, ministrów, dyrektorów departamentów), którzy mają dostęp do informacji niejawnych, szkolono poważnie i dokładnie. Włącznie ze sprawdzianami. Wszyscy ci ludzie muszą mieć we krwi – po szczepionce zaaplikowanej im przez ABW – nawyki, jak należy chronić się przed sidłami, pułapkami i pozornie wyglądającymi niewinnie imprezami i rozmowami.Za każdym razem i w każdej sytuacji, ilekroć zbliży się do nich ktoś, kogo nie znają, automatycznie musi im zapalać się lampka, nakazująca wzmocnienie uwagi i ostrożności. Te nawyki winny być, co pewien czas, np. co pół roku, przypominane. Niezależnie od tego część najważniejszych osób w parlamencie, np. wszyscy przewodniczący komisji związanych ze sprawami bezpieczeństwa państwa i ich zastępcy, winni mieć stałą (niewidoczną!!!) ochronę kontrwywiadowczą, co powinno im być oficjalnie uświadomione. To nie znaczy, że ta ochrona ma zaglądać pod kołdrę i krępować ich prywatne życie. Ale musi już np. wiedzieć o ewentualnych poważnych konfliktach między małżonkami, między rodzicami a dziećmi, szczególnie dorastającymi i dorosłymi. Bo ten rodzaj napięć i rozdźwięków rodzinnych jest wykorzystywany przez obce służby do fałszywego budowania więzi. Zaś prawdziwym celem jest uzyskanie pożądanych informacji, będących w posiadaniu osoby wdzięcznej za wyciągnięcie pomocnej dłoni. Na takim motywie fałszywej troski i rzekomej przyjaźni Marian Zacharski zbudował relację z Williamem Holdenem Bellem w Ameryce. Stworzenie atmosfery przyjacielskiej pomocy pozwoliło mu za gotówkę polskiego wywiadu kupić setki stron tajnych, bezcennych dokumentów, związanych z obronnością.Ze smutkiem dodam, że w momencie rozwoju kwitnącego uczucia Stanisława Pięty do Izabeli Pek ABW nie rzuciła koła ratunkowego posłowi.Ale ktoś powie i chyba słusznie: Czy chłopina nie miał własnego rozumu?",,
„Kucharz Putina” odpowiedzialny za masowe zatrucie dzieci. Sąd wydał wyrok,"Moskiewski sąd nakazał firmie magnata cateringowego Jewgenija Prigożyna wypłatę odszkodowań rodzicom dzieci, które doznały zatrucia pokarmowego. Prigożyn jest nazywany „kucharzem Putina” po tym, jak regularnie organizuje bankiety prezydenta Rosji.","Do masowego zatrucia w kilku państwowych przedszkolach i domach dziennej opieki dla dzieci doszło w grudniu ubiegłego roku. Służby medyczne odnotowały 127 przypadków zatruć oraz zapadnięcia na dyzenterię.Sąd Dystryktu Mieszczańskiego orzekł, że firmy Vito-1 i Concord zajmujące się przygotowywaniem posiłków – obie zarejestrowane na Prigożyna – są winne zaniedbań. Odrzucono natomiast oskarżenia, że winę ponoszą władze miasta.Niezależna prawniczka Liubow Sobol przekazała, że przedsiębiorstwa muszą zapłacić rodzicom każdego dziecka od 10 do 15 tys. rubli (około 600-900 zł). Wyrok nie jest prawomocny i – jak przekazała Sobol w nagraniu na Twitterze, zwracając uwagę na skromne odszkodowania – rodzice mogą złożyć apelację.",,
Prezydent Duda podpisuje reformę sądownictwa. I wskazuje inne kraje,"– Proszę sprawdzić, w ilu krajach egzekutywa ma w ogóle wpływ na wybór sędziów, chociażby krajów europejskich – mówi Andrzej Duda, prezydent. I podał przykłady.","Prezydent Andrzej Duda zdecydował, że podpisze ustawy o reformie Krajowej Rady Sądownictwa i Sądzie Najwyższym. Zrobił to wbrew głosom totalnej opozycji i wbrew Komisji Europejskiej, która z tego powodu wszczęła przeciwko naszemu krajowi specjalną procedurę związaną z art. 7 Traktatu Wspólnotowego. – Proszę sprawdzić, w ilu krajach egzekutywa ma w ogóle wpływ na wybór sędziów, chociażby krajów europejskich – mówił prezydent. – W Stanach Zjednoczonych prezydent wskazuje sędziów Sądu Najwyższego, a opiniuje ich Senat; środowiska sędziowskie nie mają tam nic do powiedzenia w tych sprawach.Prerogatywy umożliwiające prezydentowi powołanie sędziów Sądu Najwyższego w USA są jednymi z najważniejszych, jakie ma tamtejszy prezydent. Jak na tym tle wygląda Europa?Prezydent Andrzej Duda przypomniał historię z 1998 r. – Stworzono wtedy Europejski Trybunał Praw Człowieka, który zastąpił instytucje istniejące do tamtego momentu. Jednym aktem prawnym usunięto wszystkich sędziów, którzy zasiadali w poprzednim Trybunale. Wybrano Trybunał od nowa, w całości. Jakoś wtedy nie było słychać w Polsce głosów, że to niedemokratyczne, że narusza to niezawisłość sędziowską – mówił prezydent. Politycy mają też wpływ na wybór sędziów Trybunału Sprawiedliwości. Cały jego skład wybierany jest przez rządy.",,
„Jak można być zdezorientowanym w takiej sprawie?” Posłowie PO się pomylili,"Komisja Parlamentu Europejskiego opowiedziała się za tym, aby przewoźnicy drogowi nie zostali objęci dyrektywą o pracownikach delegowanych. – To bardzo ważna deklaracja. Mam nadzieję, że zostanie ona wcielona w życie i rzeczywiście te przepisy dotyczące pracowników delegowanych nie będą dotyczyły przewoźników – powiedział w programie „Minęła 8” Wojciech Skurkiewicz. Sekretarz stanu w ministerstwie obrony zauważył, że „byłby to wielki problem dla tego sektora, który tak prężnie rozwija się w Polsce”.","Objęcie dyrektywą o pracownikach delegowanych przewoźników międzynarodowych zmuszałoby polskie firmy do wypłacenia kierowcom stawek takich, jakie obowiązują w kraju, w którym przebywa ich pracownik. W zeszłym tygodniu kilkunastu europosłów opozycji opowiedziało się  za przepisami, które uderzają w interesy polskiej branży transportowej. W programie „Minęła 8” do głosowania w PE odniósł się polityk Prawa i Sprawiedliwości Wojciech Skurkiewicz, który powiedział, że nie rozumie, jak „można być zdezorientowanym” w tak ważnej sprawie i zagłosować przeciwko Polsce. Jerzy Meysztowicz z Nowoczesnej powiedział, że „nie było to najważniejsze głosowanie w kwestii pracowników delegowanych”. – Przyjmijmy, że był to wypadek przy pracy – stwierdził polityk i dodał, że należy o sprawie zapomnieć.– Być może Platforma była mało skoncentrowana, popełniła błąd – podsumował poseł Nowoczesnej. Prowadzący program „Minęła 8” zapytał polityków, „dlaczego na arenie międzynarodowej nie możemy mówić jednym głosem”.– Premier Mateusz Morawiecki zachęca opozycję do współpracy. Jest propozycja spotkania ponad podziałami – stwierdził polityk PiS Wojciech Skurkiewicz. Dodał, że na arenie międzynarodowej powinniśmy mówić jednym głosem.– Co robi Donald Tusk, który zajmuje najbardziej eksponowane stanowisko spośród Polaków? Nie słyszałem, żeby wypowiedział się, że będzie wspierać polski rząd – stwierdził Skurkiewicz. Wiceprzewodniczący Porozumienia zauważył, że najwyższy czas, aby partia rządząca i opozycja na arenie międzynarodowej mówiły jednym głosem. ",,
Rosyjskie media ostro o obecności w Polsce żołnierzy USA,"Od kilku dni NATO, Polska i Stany Zjednoczone odmieniane są w rosyjskich mediach przez wszystkie przypadki. Mimo, że plany działań sojuszu były znane od wielu miesięcy – to widok dziesiątek czołgów i transporterów armii USA, blisko granic Federacji Rosyjskiej wywołuje obawy. Obecność amerykańskich wojsk w Polsce i krajach bałtyckich to nie tylko manifestacja solidarności w wsparcia w ramach sojuszu, ale też psychologiczna presja na Kremlu, który do tej pory rozdawał karty w regionie.","Moskwa uznała, że stacjonujący w Polsce amerykańscy żołnierze stanowią zagrożenie dla Rosji. Mówił o tym rzecznik Kremla Dmitrij Pieskow. Wcześniej rosyjski wiceminister spraw zagranicznych Aleksiej Mieszkow oświadczył, że rozmieszczanie we wschodniej Europie amerykańskich sił wpłynie destabilizująco na bezpieczeństwo w regionie.– NATO i Rosja mają zupełnie inne zdanie na temat kryzysu na Ukrainie. My żądamy jej terytorialnej integralności i suwerenności. Nigdy nie zaakceptujemy aneksji Krymu. Sytuację na wschodzie Ukrainy również widzimy zupełnie inaczej – mówił  Jens Stoltenberg, sekretarz generalny NATO .",,
"Korwin-Mikke: w europarlamencie  będę tylko 1,5 roku. Potem Sejm","– W Parlamencie Europejskim będę tylko 1,5 roku. Potem są wybory do Sejmu – one są znacznie ważniejsze. Myślę, że przez pierwsze trzy miesiące tak narozrabiam w europarlamencie, że będą o mnie długo pamiętać – zadeklarował w TVP Info lider Nowej Prawicy Janusz Korwin-Mikke.","Szef Nowej Prawicy komentował w TVP Info wynik swojego ugrupowania w wyborach europejskich i mówił po co idzie europarlamentu. – Dzięki temu mam immunitet, jakieś pieniądze, mogę sobie biura poselskie załatwić. Dla każdego to jest czysta kalkulacja, a idea to walczyć z socjalizmem, ponieważ tam siedzi czerwona hołota – powiedział w TVP Info lider Nowej Prawicy. Przyznał też, że wynik wyborczy jego ugrupowana czyli 7,04 proc. poparcia i 4 członków w ławach PE nie jest dla niego satysfakcjonujący. Liczył na 8,5-procentowe poparcie.",,
"„Powinno powstać państwo palestyńskie, takie stanowisko zajmuje cała Unia Europejska”","Powstanie niepodległego państwa palestyńskiego, Jerozolima stolicą dwóch państw – izraelskiego i palestyńskiego – za takim rozwiązaniem problemów na Bliskim Wschodzie opowiedziała się podczas wizyty w Gazie i w Ramallah szefowa dyplomacji UE Federica Mogherini.","– Powinno powstać państwo palestyńskie, takie stanowisko zajmuje cała UniaEuropejska – powiedziała szefowa unijnej dyplomacji w sobotę na konferencji prasowej w Gazie. Z kolei w Ramallah, gdzie swoją siedzibę mają władze Autonomii Palestyńskiej, dodała: – Sądzę, że Jerozolima może i powinna stać się stolicą obu państw.Według Mogherini należy „podjąć to wyzwanie i pokazać, że Jerozolima może byćpodzielona w pokoju”. Kłopotliwi osadnicyMogherini składa wizytę na Bliskim Wschodzie w czasie nasilenia niepokojów w Jerozolimie Wschodniej i postępującej kolonizacji terenów palestyńskich przez Izrael. – To nie jest jedynie sprawa izraelsko-palestyńska, to problem globalny – powiedziała Mogherini na wspólnej konferencji z palestyńskim premierem Ramim Hamdallahem, poruszając kwestię budowy żydowskich osiedli. Uznała to zaprzeszkodę na drodze do powstania dwóch państw. Palestyna wchodzi do EuropyWedług władz Autonomii Palestyńskiej państwo palestyńskie zostało uznane przez ponad 130 krajów. Ostatnia na tej liście jest Szwecja, która 30 października stała siępierwszym krajem UE uznającym je oficjalnie. W Londynie parlament brytyjski przyjął uchwałę na rzecz uznania państwapalestyńskiego, a rządzący we Francji socjaliści przygotowują rezolucjęnawołującą rząd do tego samego kroku. Wizyta Mogherini przebiega w gorącym czasie w Jerozolimie. W piątek, w muzułmańskim dniu modlitw, izraelskie władze skoncentrowały weWschodniej Jerozolimie i wokół Wzgórza Świątynnego 1300 policjantów. Odczwartku trwały starcia z Palestyńczykami z obozu uchodźców, który znajdujesię nieopodal przejścia w tzw. murze bezpieczeństwa oddzielającym JerozolimęWschodnią od terytorium Zachodniego Brzegu. Na koktajle Mołotowa i kamienierzucane przez niektórych zamaskowanych uczestników demonstracji policjaodpowiadała kulami gumowymi, gazem łzawiącym i granatami hukowymi.",,
Kalisz: jeden wał podszył się pod gościa i wszedł na chrzciny mojego syna,"– Drzwi podczas chrzcin mojego syna były zamknięte, żeby nie weszli paparazzi. A ten jeden wał podszył się pod gościa i wszedł. Dajcie mi wreszcie spokój, ja mam prawo do normalnego życia – mówił w TVP Info w programie „Po przecinku” Ryszard Kalisz, komentując zdjęcia i informacje na temat tej uroczystości, które ukazały się w jednej z gazet.","W TVP Info Ryszard Kalisz przyznał, że jego syn Ignaś został już ochrzczony. Jak zdradził polityk, ojcem chrzestnym nie jest jednak Aleksander Kwaśniewski, który wcześniej deklarował taką gotowość. – Kwaśniewski jest za granicą. Nie było go nawet na chrzcinach – wyjaśnił Kalisz. – Było około 30 gości. To była uroczystość osobista. Tabloid napisał, że zorganizowałem to w sekrecie. Drzwi były zamknięte, żeby nie weszli paparazzi. A ten jeden wał podszył się pod gościa i wszedł – wyjaśnił polityk. – Ja jestem codziennie śledzony przez paparazzi. Dajcie mi wreszcie spokój, ja mam prawo do normalnego życia. Problem w tym, że te paskudne tabloidy na mnie zarabiają. Drodzy państwo, nie kupujcie tabloidów, jak jestem na okładce – apelował Ryszard Kalisz w „Po przecinku”.",,
Wierni chcą płacić w kościele kartą. „Nie boimy się nowoczesnych rozwiązań”,"Trend stopniowego odchodzenia od gotówki na rzecz transakcji bezgotówkowych nie omija struktur Kościoła. – Parafie coraz częściej stają przed koniecznością korzystania na przykład z terminali płatniczych – poinformował ks. Janusz Majda, Ekonom Konferencji Episkopatu Polski.","Z badań wynika, że już co 10. Polak zupełnie nie korzysta z gotówki, a 56 proc. badanych deklaruje, że woli płacić bezgotówkowo. Zmiany w sposobie posługiwania się pieniądzem nie pozostają bez wpływu na Kościół. W wielu parafiach wierni coraz częściej pytają o możliwość dokonania płatności na przykład w parafialnym sklepiku za pomocą karty. Zdaniem ks. Janusza Majdy ogólnoświatowy trend odejścia od tradycyjnego pieniądza na rzecz transakcji bezgotówkowych z biegiem czasu znajdzie swoje miejsce i zastosowanie także w funkcjonowaniu Kościoła.  – Czasy współczesne sprawiają, że coraz częściej parafie i instytucje kościelne rozważają korzystanie z terminali płatniczych – oświadczył ks. Janusz Majda. Jak dodaje, ponieważ coraz rzadziej nosimy przy sobie banknoty, możliwość złożenia ofiary za pomocą terminala może pozytywnie wpłynąć na ofiarność Polaków. – Karta płatnicza czy kredytowa, a co za tym idzie terminal, wydają się nie przystawać do rzeczywistości kościelnej, która utożsamiana jest, i oby nadal tak pozostało, z dobroczynnością i ofiarnością. Nie chcemy, by posługa duszpasterska w parafii przybrała postać czynności usługowo-administracyjnych i transakcyjnych, za które pobierane są z góry ustalone opłaty według jakichś taryfikatorów – podkreślił kapłan.   Ks. Majda podkreślił, że Kościół jako instytucja nie boi się nowoczesnych rozwiązań i podąża za duchem czasów. Tak było w dziedzinie mediów, tak jest ostatnio w dziedzinie internetu i aplikacji dla wiernych, tak może być i w dziedzinie finansów -  tłumaczył Ekonom KEP.  Ale to również sam Kościół musi zdecydować, jak i na ile korzystać z nowoczesnych rozwiązań technologicznych, by nie zatracić wyjątkowego duszpasterskiego charakteru i pozostać nadal wiernym swojej misji – zaznaczył.  Wsparcie w zakresie technologii płatności bezgotówkowych chce zaoferować parafiom Fundacja Polska Bezgotówkowa, powołana w lipcu 2017 r. przez Związek Banków Polskich, Ministerstwo Przedsiębiorczości i Technologii oraz Visę i Mastercard.",,
"„Widać, jaki jest stosunek PiS-u czy Korwina-Mikkego do UE: brać pieniądze, korzystać i nie uznawać”","– Moje refleksje po wystąpieniu Janusza Korwin-Mikkego są jak najgorsze. Wszystkie obawy się sprawdziły. Polska będzie znów się ośmieszać – tak, jak to było podczas pierwszej kadencji w latach 2004-2009. Niestety nie ma na to rady – tak zadecydowali wyborcy. Widać, jaki jest stosunek do UE PiS-u czy Korwina-Mikkego – brać pieniądze, korzystać i nie uznawać. To się nazywa chamstwo – mówiła w TVP Info posłanka SLD Joanna Senyszyn.",,,
Przygotowania do budowy awaryjnego rurociągu. Nad Wisłą przeprowadzono rekonesans,"Wojsko, straż pożarna, przedstawiciele rządu i władz miejskich oraz Wód Polskich przeprowadzili w piątek rekonesans nad Wisłą, w związku z przygotowaniami do budowy awaryjnego rurociągu, którym będą tłoczone ścieki z lewobrzeżnej Warszawy do oczyszczalni ścieków „Czajka”, znajdującej się na prawym brzegu rzeki. Z kolei żołnierze, którzy zbudują most pontonowy na Wiśle, zmierzają już na miejsce; po godz. 16.00 wyruszy transport mostów z batalionu z Chełmna – poinformował w piątek szef MON Mariusz Błaszczak.","O budowie alternatywnego rurociągu zdecydował premier Mateusz Morawiecki w czwartek. W wyniku awarii dwóch kolektorów, odprowadzających ścieki z lewobrzeżnej Warszawy do oczyszczalni „Czajka”, do których doszło w miniony wtorek i środę, do Wisły zrzucane są nieczystości. Według oceny Ministerstwa Środowiska do rzeki wpływa 260 tys. metrów sześciennym ścieków na dobę. Uczestniczący w rekonesansie szef Kancelarii Prezesa Rady Ministrów Michał Dworczyk poinformował dziennikarzy, że służby ustalają podział zadań i omawiają najważniejsze kwestie, związane z budową rurociągu. – Kwestie inżynieryjne, obliczeniowe, są szalenie istotne. (...) będziemy chcieli, żeby jak najsprawniej ten proces stworzenia rurociągu, którym będą przepompowywane ścieki do oczyszczalni „Czajka” (...) został przeprowadzony – powiedział. Wcześniej po posiedzeniu sztabu kryzysowego w KPRM Dworczyk informował, że z trzech garnizonów zostaną ściągnięte niezbędne siły i środki do tego, „żeby przeprawa została zbudowana przez Wisłę, a następnie tą przeprawą zostanie pociągnięty najpierw elastyczny rurociąg, którym pompy powodziowe zaczną tłoczyć ścieki”. Zastępca Prezesa Wód Polskich ds. Ochrony Przed Powodzią i Suszą – Krzysztof Woś wyjaśnił, że budowa mostu pontonowego będzie możliwa przy głębokości rzeki wynoszącej, co najmniej 70 cm. W jego ocenie obecny stan poziomu wody pozwala na budowę przeprawy. Zaznaczył, że konieczne są jednak dokładne obliczenia. – Cieszę się, że rząd doszedł do wniosku, że trzeba się zabrać za merytoryczne rozwiązanie problemu, a nie robienie z tego polityki – powiedział prezydent Warszawy Rafał Trzaskowski. – Pracujemy od wielu godzin, jak zminimalizować toksyczność ścieków, które są spuszczane do Wisły, no i bezpośredni ich transport do oczyszczalni – dodał. Zapewnił, że równolegle trwają prace związane z naprawą uszkodzonych rurociągów. Przyznał, że „skala awarii jest taka, że naprawa nie jest kwestią dni, ale tygodni”. Tymczasem żołnierze mający budować most pontonowy na Wiśle są już w drodze na miejsce – poinformował na Twitterze minister obrony Mariusz Błaszczak.„W budowę mostu pontonowego na Wiśle, na którym umieszczony zostanie rurociąg zaangażowanych będzie ok. 170 żołnierzy oraz 80 jednostek sprzętu. Na miejsce zmierzają już żołnierze z 1. Pułku drogowo-mostowego z Dęblina. Po 16:00 wyruszy transport mostów z batalionu z Chełmna” – napisał.",,
"Premier o śmierci nastolatka w szkole: Bardzo współczuję rodzicom, bliskim","Bardzo współczuję rodzicom, bliskim tego zamordowanego dziecka - powiedział w piątek premier Mateusz Morawiecki, pytany na piątkowej konferencji o wydarzenie w szkole podstawowej w warszawskim Wawrze, gdzie jeden z uczniów śmiertelnie ranił ostrym narzędziem kolegę.","Rzecznik KSP kom. Sylwester Marczak powiedział, że w piątek przed południem policja otrzymała zgłoszenie, że w szkole podstawowej w Wawrze doszło do kłótni dwóch chłopców. – Jeden z nich miał wyciągnąć niebezpieczny przedmiot, zaatakować drugiego. Niestety pomimo reanimacji nie udało się uratować tego chłopaka – powiedział kom. Marczak.Rzecznik prasowy Prokuratury Okręgowej Warszawa-Praga Marcin Saduś przekazał, że śledczy nie będą udzielali informacji o tym zdarzeniu do momentu wstępnego ustalenia okoliczności tragedii.Do sprawy odniósł się też wcześniej minister sprawiedliwości, prokurator generalny Zbigniew Ziobro. – Z całą pewnością taka historia mrozi i budzi smutek, to jest tragedia, bo zginęło w zasadzie dziecko, młody człowiek – oświadczył.Podkreślił, że okoliczności tej sprawy są badane, a „śledztwo jest prowadzone bardzo intensywnie”. – W tej chwili nie chciałbym wychodzić ponad to, co prokuratorzy zgodzili się w tej chwili powiedzieć – dodał. – Podstawowe ustalenia czynione są na bieżąco i w momencie, kiedy prokuratura będzie gotowa, żeby podzielić się z państwem jakąś szerszą informacją, to na pewno się stanie – zapewnił Ziobro.Prezydent Warszawy Rafał Trzaskowski podkreślił, że wydarzyła się straszna tragedia. – Jesteśmy wszyscy niesłychanie poruszeni – powiedział zapewniając, że miasto zrobi wszystko, żeby pomóc w tej sytuacji. Dodał, że będą wyciągnięte z tej tragedii wnioski.",,
Premier: Trzeba postawić krzyżyk na listę PiS. Inaczej ktoś postawi krzyżyk na naszych reformach,"– Gospodarcze osiągnięcia, reformy i zmiany rządu PiS wymagają kontynuacji; w wyborach do PE trzeba postawić krzyżyk na listę numer 4, listę PiS, bo inaczej ktoś może postawić krzyżyk na naszych reformach – podkreślił w piątek na konwencji PiS w Łodzi premier Mateusz Morawiecki.","– W naszym społecznym modelu gospodarki nowoczesnej, otwartej i konkurencyjnej zmieniliśmy dużo. Dzisiaj możemy już powiedzieć – z niejaką dumą – że bardzo wiele rzeczy sprawdziło się i że mamy już doświadczenie – mówił Mateusz Morawiecki podczas konwencji regionalnej PiS w Łodzi. Pytał Polaków m.in., kiedy żyło im się lepiej, kiedy było łatwiej o pracę, kiedy płaca minimalna była znacząco wyższa, kiedy możliwości pracowników, negocjowania płac były lepsze i mocniejsze. – Teraz, za rządów PiS czy cztery lata temu? – dopytywał premier. – Na te pytania trzeba sobie odpowiedzieć – wszyscy państwo i drodzy rodacy, bo tu też można uruchomić wyobraźnię, co jeszcze możemy zdziałać przez kolejne cztery lata, jeśli wyborcy nam zaufają. A o to prosimy – podkreślił szef rządu. Jak wskazał, wszystkie gospodarcze osiągnięcia rządu PiS wymagają kontynuacji. – Wymagają tego, żebyśmy dalej mogli kontynuować nasze reformy, zmiany, prospołeczne reformy – mówił Morawiecki. – Ktoś może sobie pomyśleć: „nie pójdę na wybory, będzie wszystko dobrze”. Nie będzie dobrze – trzeba postawić ten krzyżyk na listę numer 4 (lista PiS – PAP), bo inaczej ktoś może na tych naszych reformach postawić krzyżyk – oświadczył Morawiecki. Premier odniósł się również do miejsca, w którym zorganizowano konwencję. – Łódź jest w centrum Polski, przypomina mi słynną „ziemię obiecaną” Reymonta. Łódź dzisiaj znajduje się w innym położeniu i Łódź dzisiaj, po latach sponiewierania w okresie III RP, ma szansę na bycie prawdziwą ziemią obiecaną. Ma szansę na szybki, bardzo dobry i zdrowy rozwój gospodarczy – powiedział Morawiecki podczas konwencji regionalnej PiS w Łodzi. – Ma szansę być centrum multimodalnym, węzłem multimodalnym dla Polski i dla tej części Europy – dodał.  Morawiecki podkreślił, że Łódź staje się centrum innowacyjnego przemysłu, wzornictwa przemysłowego, kultury i jest stolicą filmu polskiego. Jak dodał, musi skorzystać z wielkich inwestycji infrastrukturalnych. Przekonywał, że inwestycje powinny być kierowane do miast, które najbardziej ucierpiały na transformacji. W tym kontekście wymienił inwestycje takie jak: zachodnia obwodnica Łodzi oraz autostrada A1. – Wszystkie nowe inwestycje, które trafiają tutaj, trafiają bardzo często na świadome działania przyciągania tych inwestycji. Przyczyniamy się do tego, żeby bezrobocie w Łodzi było najniższe jakie było zarejestrowane w ciągu ostatnich 30 lat. To jest walka z tymi bolączkami, które Łódź zna aż za dobrze – z bezrobociem, z niskimi płacami, z brakiem zabezpieczeń społecznych. To są w dużym stopniu nasze osiągniecia, osiągnięcia pracowników, przedsiębiorców, bo działamy ręka w rękę – mówił premier. – Tak jak szybko, sprawnie i zgodnie z prawem wdrażaliśmy nasze zamiany gospodarcze, społeczne, dotyczące innych dziedzin życia, tak nasi konkurenci polityczni szybko i też zgodnie z prawem mogą odwrócić naszą politykę społeczną, nie kontynuować prac związanych z Centralnym Portem Komunikacyjnym. Mogą wszystko to z powrotem zmienić – podkreślił szef rządu. Podczas swojego wystąpienia na konwencji szef rządu przypominał o niemieckich zbrodniach na terenie Łodzi podczas II wojny światowej i grabieniu mienia. – To mienie jest być może cały czas dzisiaj w jakichś niemieckich domach – zaznaczył.Przypominał, że „mordowano młode dziewczęta i młodych chłopców”, ekspediowano do obozów koncentracyjnych, „wielu z nich tam wymordowano”. – To była działalność, która pozbawiła nas mienia, przyszłości, niepodległości, wolności, miliony osób pozbawiła również życia. To nie wymaga komentarza – powiedział premier. Wspomniał też o dwustu tysiącach „naszych obywateli, którzy zostali zamordowani w getcie łódzkim”. – Czy śmierć ma jakąś cenę? Czy można w jakikolwiek sposób handlować prawdą historyczną? Nie można. Czy życie ludzkie w jakiś sposób możemy wycenić? – pytał. – Dlatego dzisiaj, jeżeli ktoś mówi, że Polska ma komukolwiek wypłacić jakiekolwiek odszkodowania, to mówimy: nie ma naszej zgody na to – oświadczył Morawiecki, a sala zareagowała burzą braw na stojąco. – Nie ma naszej zgody i nie będzie. Tak długo nie będzie, jak będzie rządziło Prawo i Sprawiedliwość – dodał. Zwracał uwagę, że „jeśli kiedykolwiek by do tego doszło, że zamieniony zostałby kat i ofiara, to urągałoby to jakimkolwiek zasadom prawa międzynarodowego, ale byłoby to również pośmiertnym zwycięstwem Hitlera”. – I dlatego nigdy na to nie pozwolimy – oświadczył szef rządu.",,
Słowa i drzewa nad trumnami,"Po tygodniu rozpaczy, milczenia i hołdu oddanego ofiarom smoleńskiej tragedii, nastąpił czas ostatnich pożegnań i ważnych słów…","Niedziela – 18 kwietnia   – Na Wawelu spoczną dwie trumny, ale zapisany jest w nich los wszystkich pozostałych towarzyszy ostatniej, podniebnej podróży. Zapisana jest w nich również pamięć o spoczywających w katyńskich mogiłach synów polskiego narodu. W ten sposób Krypta Katyńska na Wawelu będzie przemawiać do naszych serc oraz do pamięci następnych pokoleń.   (Kardynał Stanisław Dziwisz) Niezrozumiałą dla mnie w dniach żałoby reakcją było kwestionowanie decyzji o złożeniu ciał pary prezydenckiej na Wawelu i wyjście na ulicę grupki protestujących. Na szczęście byli tak nieliczni, że szybko skryli się  w swoich małostkowych skorupach.   Poniedziałek – 19 kwietnia–  Niech przykład tego wielkiego pięknego życia, jaki przedstawiał druh Ryszard Kaczorowski, późniejszy prezydent i przyjaciel Polski, będzie dla nas wszystkich wzorem.   (Metropolita Warszawski abp Kazimierz Nycz) Pan prezydent to człowiek pogody ducha, od którego promieniowała radość i akceptacja świata (marszałek Sejmu Bronisław Komorowski)–  Droga pani Jolu, spotykamy się po raz ostatni w dniach autentycznej żałoby. Od pani można było uczyć się klasy, elegancji, pracowitości, kompetencji, zdecydowania i delikatności.   (Nad grobem posłanki Jolanty Szymanek-Deresz premier Donald Tusk) Gdyby spotkali się na dłużej za życia jestem prawie pewien, że Jolanta Szymanek-Deresz, nauczyłaby Ryszarda Kaczorowskiego grać w tenisa. Czy od razu powiedziałaby mu, że wygrywa regularnie z innym  prezydentem – Aleksandrem Kwaśniewskim  – nie wiadomo, ale z całą pewnością  słowa o wielkiej klasie tych obu postaci nie były na wyrost…. Wtorek – 20 kwietnia–  Spotkałeś swojego marszałka, pana prezydenta Lecha Kaczyńskiego i z nim tak naprawdę związałeś swoje życie. Szliście razem. Ty jako prawa ręka pana prezydenta. Ty wysyłany zawsze na najtrudniejsze odcinki. Gdy coś było nie tak, pan prezydent wskazywał na ciebie i mówił: „Władku, idź”. Zawsze szedłeś i zawsze byłeś niezawodny.  (Andrzej Duda, minister z Kancelarii Prezydenta nad trumną Władysława Stasiaka, szefa Kancelarii).–  Polityka może łączyć pod warunkiem, że uprawiają ją tacy ludzie jak Jurek Szmajdziński: pełni umiaru, poczucia odpowiedzialności za Polskę, życzliwi wobec innego człowieka.   (Bronisław Komorowski)    Obydwu znałem blisko 20 lat. Ich ugrupowania polityczne, z którymi byli związani stały na przeciwnych biegunach. Jest jednak pewne, że pozostając wierni swoim korzeniom, potrafiliby pracować wspólnie i harmonijnie nad najważniejszymi zadaniami dla każdego kraju – bezpieczeństwa państwa i obywateli.  Środa – 21 kwietnia–  Piłsudskiego grał kilka razy w roku, w różnych miastach Polski. Kiedy spóźniał się na próby, śmialiśmy się, że pewnie nie wyruszył jeszcze z Sulejówka. Ta rola była dla niego misją patriotyczną, dzięki niej mógł popularyzować historię Polski i pamięć o Marszałku   (nad trumną Janusza Zakrzeńskiego Jarosław Kilian, dyrektor artystyczny Teatru Polskiego).–  Marszałku! Obsadzano cię zwykle w rolach tych, którzy sprawują władzę, bo coś było w Tobie godnego. W Twojej postawie, w Twoim głosie, pięknej polszczyźnie, która się posługiwałeś. (Joanna Szczepkowska) –  Od wielu dni wędrujemy po cmentarzach, upamiętniając tragiczne ofiary smoleńskiej katastrofy. Tego dnia bałem się szczególnie, bo wiedziałem, że przyjdzie moment, kiedy będę musiał mówić nie jako premier, ale jako przyjaciel.   (Donald Tusk w Kołobrzegu nad grobem Sebastiana Karpiniuka).–  Żegnamy twoje wielkie serce, uśmiechnięte, wesołe oczy, wielki charakter. Żegnamy niesforną grzywkę.   (Grzegorz Schetyna)To kolejna dwójka, której spotkanie za życia mogło przynieść obustronne satysfakcje. Sebastianowi Karpiniukowi marzył się powrót do Festiwalu Piosenki Żołnierskiej w jego rodzinnym Kołobrzegu.     Janusz Zakrzeński obdarzony był pięknym głosem. Uwielbiał śpiewać, w tym także piosenki żołnierskie z różnych epok. Byłby więc, z wielu powodów, ozdobą kołobrzeskiej estrady. Niestety obaj odeszli i pozostawili po sobie ogromną pustkę. Czwartek – 22 kwietnia –  Byłaś prawdziwą perłą w koronie: bez ciebie tutaj już nic nie będzie takie samo. Byłaś dokładnie taka w życiu i w pracy jak wyglądałaś – piękna i ciepła. Wszyscy tutaj dzisiaj coś tobie zawdzięczają. Ja dzięki tobie utrzymałem wiarę w to, że w Polsce w życiu publicznym naprawdę dobroć i miłość mają sens i nie są tylko słowami. Tę wiarę dawałaś wszystkim i w życiu osobistym i w życiu zawodowym.  (Nad trumną Krystyny Bochenek w Archikatedrze Chrystusa Króla w Katowicach Donald Tusk).–  Znaliśmy i docenialiśmy jej zaangażowanie, walkę o dobro każdego człowieka, szczególnie tego, który jest odrzucony, wyalienowany, którego inni nie obdarzają należytym szacunkiem.   (Nad trumną Izabeli Jarugi-Nowackiej ksiądz Arkadiusz Nowak)  –  Jedna z najwybitniejszych postaci polskiej lewicy ostatnich lat. Wszyscy będziemy ją pamiętali jako tę osobę, która wszędzie, gdzie była, także do polskiej polityki wnosiła tyle światła.  (Donald Tusk)        Obydwie panie w swoich działaniach wymykały się prostym podziałom na polityczną prawicę i lewicę. Każda miała w sobie odrobinę szaleństwa, ale w służbie innym. Nie dla własnego interesu. Ich szlachetność, w świecie polityki czytana czasami jako naiwność, była widoczna jak na dłoni.      Piątek – 23 kwietnia–  Dzieje IPN nie były łatwe, nie były proste i nadal nie są proste… Jego wizja Instytutu, jego energia, jego talent organizacyjny spowodowały, że to przywrócenie historii zaczęło być możliwe.Wygrałeś walkę o przywrócenie prawdy. Wygrałeś, bo prawda o Katyniu, do którego jechałeś, dotarła do wszystkich na całym świecie. Bo wykształciłeś tysiące młodych historyków, którzy tej prawdy nie porzucą. Przywróciłeś naszemu krajowi historię, tożsamość. Kustoszu narodowej pamięci, spoczywaj w spokoju.   ( Nad trumną Janusza Kurtyki Zbigniew Romaszewski). Podobnie jak w przypadku pary prezydenckiej, powstało zawirowanie w sprawie miejsca pochówki Janusza Kurtyki. Pierwotnie miał być pochowany w Panteonie Narodowym krypty krakowskiego kościoła świętych Piotra i Pawła. Kardynał Stanisław Dziwisz, który najpierw zgodził się na Panteon, w ostatniej chwili cofnął zgodę, bo ktoś pomysłowi temu był przeciwny. Nie wiemy, kto. I już niech tak zostanie…",,
Prezes PiS przedstawił „jedynki” list wyborczych. Jest kilka niespodzianek,"Prezes PiS Jarosław Kaczyński przedstawił w sobotę „jedynki” na listach wyborczych. – Jesteśmy przekonani, że nasze „jedynki” będą intensywnie reprezentować PiS w trakcie wyborów – powiedział i dodał, że jutro w gminie Gózd odbędzie się pierwszy piknik przedwyborczy.","Liderów list kandydatów w 41 okręgach zaprezentował podczas sobotniej konferencji prasowej Jarosław Kaczyński. On sam będzie na czele listy w okręgu warszawskim. Natomiast premier Mateusz Morawiecki będzie otwierał listę w Katowicach.W okręgu podwarszawskim „jedynką” został szef MON Mariusz Błaszczak.W Legnicy „jedynkę” ma wiceprezes ugrupowania Adam Lipiński. W Wałbrzychu liderem jest szef KPRM Michał Dworczyk, we Wrocławiu na czele znalazła się posłanka Mirosława Stachowiak-Różecka, a w Bydgoszczy – poseł Tomasz Latos.W Toruniu na czele listy jest minister rolnictwa Jan Krzysztof Ardanowski, a w Lublinie wiceszef MSWiA Sylwester Tułajew. W Łodzi „jedynką” został wicepremier, szef resortu kultury Piotr Gliński, a w Piotrkowie Trybunalskim – wiceprezes PiS, były szef MON Antoni Macierewicz.W Sieradzu „jedynkę” ma posłanka Joanna Lichocka, w Chrzanowie były rzecznik rządu w gabinecie Beaty Szydło – Rafał Bochenek. W Krakowie „jedynka” przypadła posłance Małgorzacie Wassermann, w Nowym Sączu – posłowi Arkadiuszowi Mularczykowi. W Tarnowie z pierwszego miejsca wystartuje radna Anna Pieczarka.W Płocku na pierwszym miejscu znalazł się minister zdrowia Łukasz Szumowski, w Radomiu – szef gabinetu premiera Marek Suski, a w Siedlcach – minister energii Krzysztof Tchórzewski.W Opolu z pierwszego miejsca wystartuje wicewojewoda Violetta Porowska. W Krośnie – marszałek Sejmu Marek Kuchciński. Liderem w Rzeszowie jest szef Komitetu Wykonawczego PiS Krzysztof Sobolewski. W Białymstoku „jedynką” został minister edukacji Dariusz Piontkowski, w Gdańsku wiceminister kultury Jarosław Sellin, w Gdyni poseł Marcin Horała, a w Bielsko-Białej wiceminister rodziny, pracy i polityki społecznej Stanisław Szwed.Liderem listy w Częstochowie został wiceminister rolnictwa Szymon Giżyński, w Gliwicach szefowa resortu rodziny, pracy i polityki społecznej Bożena Borys-Szopa, a Rybniku na czele listy jest b. europoseł Bolesław Piecha.W Sosnowcu „jedynkę” ma posłanka Ewa Malik, w Kielcach szef resortu sprawiedliwości Zbigniew Ziobro, w Elblągu poseł Leonard Krasulski, w Olsztynie Wojciech Maksymowicz, w Kaliszu poseł Jan Dziedziczak.W Koninie lideruje wojewoda Zbigniew Hoffmann, w Pile – Krzysztof Czarnecki, w Poznaniu minister przedsiębiorczości Jadwiga Emilewicz, w Koszalinie wiceszef MSWiA Paweł Szefernaker, a w Szczecinie minister gospodarki morskiej Marek Gróbarczyk. Jarosław Kaczyński podkreśli, że zmiany na pierwszych miejscach – w porównaniu do poprzednich wyborów – są „daleko idące” i wiążą się m.in. z wynikami wyborów do Parlamentu Europejskiego.– Mamy i zmianę i kontynuację, mamy „jedynki”, które w naszym głębokim przekonaniu będą mogły w sposób właściwy wykonywać swoje zadania, a tym zadaniem jest szczególne zaangażowanie, jeżeli chodzi o wybory i szczególnie intensywna reprezentacja tego wszystkiego, co będzie prezentowało w trakcie wyborów Prawo i Sprawiedliwość – oświadczył.",,
"Prezydent: Polska i Stany Zjednoczone mają długą, wspólną historię","Prezydent Andrzej Duda podziękował Polonii za miłość do ojczyzny oraz za podtrzymywanie polskiej tradycji i kultury. Podczas uroczystości z okazji stulecia odzyskania przez nasz kraj niepodległości, która odbyła się w polskim konsulacie w Nowym Jorku, podkreślił, że Polacy z USA uczynili wiele dla wolności swego kraju. Odbył również krótką rozmowę z prezydentem Donaldem Trumpem przed szczytem ONZ.","Zwracając się do przedstawicieli Polonii dziękował za miłość do Polski, za poczucie związku z Polską, za przyjaźń z Polakami i za wszystko, co uczynili dla naszej wolności. – Dziękuję wszystkim tym, którzy tutaj w Stanach Zjednoczonych wśród młodzieży krzewili polskość, prowadzili polskie szkoły, polskie organizacje, przechowywali polską tradycję przez najtrudniejsze lata – mówił prezydent. Wyraził tez wdzięczność wszystkim, którzy w USA zostawali naukowcami, biznesmenami i ludźmi sukcesu. – Realizując swój amerykański sen pokazali wielkość i wartość narodu polskiego – podkreślił.Bohaterowie obu narodówAndrzej Duda podziękował Stanom Zjednoczonym z rolę jaką odegrały w odzyskaniu przez Polskę niepodległości. – Do tamtego dnia, tego symbolicznego 11 listopada 1918 roku, wiodła nas długa droga. Byli na niej bohaterowie obu naszych narodów – Kościuszko, Pułaski, ale też niezapomniany, którego zawsze wspominamy z wdzięcznością – prezydent Woodrow Wilson, który dzięki dyplomatycznej pracy i przyjaźni z Ignacym Paderewskim ujął Polskę w swoim programie dla nowej Europy i nowego świata po I wojnie światowej – przypomniał.Prezydent wskazał również na wielką, niezapomnianą rolę prezydenta USA Ronalda Reagana na drodze do polskiej wolności i wyzwolenia się zza „żelaznej kurtyny”, ponownego odzyskania pełnej nieodległości i suwerenności. Mówił ponadto o wspólnej walce żołnierzy na frontach II wojny światowej w koalicji wolnego świata. – To także poświęcenie i bohaterstwo Jana Karskiego i Rotmistrza Pileckiego dla ratowania Żydów, którzy znajdowali się w niemieckich obozach koncentracyjnych w Polsce – wymieniał.",,
Sawczenko skazana na 22 lata więzienia. Poroszenko proponuje wymianę na dwóch rosyjskich wojskowych,Prezydent Ukrainy Petro Poroszenko zaproponował we wtorek Rosji wymianę lotniczki Nadii Sawczenko na dwóch rosyjskich wojskowych zatrzymanych na Ukrainie. Sąd w Doniecku (Rosja) uznał ją za winną śmierci dwóch rosyjskich dziennikarzy i skazał na 22 lata pozbawienia wolności.,"Sędzia Leonid Stiepanienko nie mógł dokończyć czytania sentencji, ponieważ skazana przerwała mu, śpiewając po ukraińsku przyśpiewkę o nieuczciwych sędziach, którzy powinni trafić za kraty, skandowała też „Niech żyje Ukraina”. Czytanie dokończono po kilku minutach. Podczas trwania procesu nie przyznawała się też do winy, nazywała postępowanie „polityczną farsą”.Resocjalizacja przez izolacjęProkurator domagał się dla niej 23 lat łagru, maksymalnej kary dla kobiety przewidzianej w kodeksie karnym za rzeczone przestępstwo. Ostatecznie sąd skazał ją na 22 lata więzienia. Kolegium sędziów oceniło, że jedynym sposobem resocjalizacji Ukrainki jest jej „izolacja od społeczeństwa”. Sawczenko została oskarżona o skierowanie ognia na dwóch rosyjskich dziennikarzy podczas walk w Donbasie i doprowadzenie w ten sposób do ich śmierci. W ocenie sądu organizatorem zabójstwa był dowódca ukraińskiego batalionu Ajdar, Serhij Melnyczuk.Odrzucili dowodyObrońcy ukraińskiej lotniczki i deputowanej przekonują, że w czasie, gdy doszło do tragedii, Sawczenko w ogóle nie było w rejonie walk, ponieważ już wówczas była w niewoli. Mają to wskazywać choćby zapisy geolokalizacji z jej telefonu komórkowego, sąd nie wziął jednak pod uwagę tego dowodu.Latem 2014 roku Sawczenko została porwana przez wspieranych przez Rosjan rebeliantów na wschodzie Ukrainy. Poroszenko: Putin obiecał zwolnienie pilotki Prezydent Ukrainy Petro Poroszenko zaproponował Rosji wymianę lotniczki Nadii Sawczenko na dwóch rosyjskich wojskowych zatrzymanych na Ukrainie. Poroszenko twierdzi ponadto, że Władimir Putin obiecał zwolnienie Nadii Sawczenko. Poroszenko podkreślił, że podczas spotkań w tzw. formacie normandzkim z przywódcami Rosji, Niemiec i Francji niejednokrotnie domagał się uwolnienia Nadii Sawczenko. Jak zaznaczył, Władimir Putin obiecał to zrobić po ogłoszeniu przez sąd wyroku w sprawie  pilotki. Ukraiński prezydent podkreślił, że jest gotów wymienić Nadię Sawczenko na dwóch rosyjskich wojskowych zatrzymanych na terytorium Ukrainy, których procesy sądowe dobiegają końca. Petro Poroszenko podkreślił jednocześnie, że to co działo się z Nadią Sawczenko w Rosji trudno jest nazwać sądem. Jak ocenił, było to absurdalne widowisko które kraj-agresor urządził wobec ukraińskiego oficera broniącego swojej ojczyzny. Wyrok, który dziś zapadł świadczy, zdaniem ukraińskiego prezydenta o tym, że rosyjski system sprawiedliwości cofnął się do czasów stalinowskich. Petro Poroszenko podkreślił, że walka o uwolnienie  Sawczenko trwa. W tej walce, jak dodał, Ukrainę wspiera cały świat.",,
Sikorski: Ojciec Dyrektor przekracza granice,"Ojciec Rydzyk przekracza granice. Państwo polskie zareaguje – napisał na Twitterze Radosław Sikorski. Minister spraw zagranicznych zareagował w ten sposób na wypowiedź Tadeusza Rydzyka w Brukseli, że „Polską nie rządzą Polacy”, a także na określenie naszego kraju „niecywilizowanym” i „totalitarnym”.","„Kościół ma zasługi dla Polski, ale Ojciec Dyrektor przekracza granice. Zakony podlegają bezpośrednio Rzymowi. Państwo polskie zareaguje” – napisał w czwartek na Twitterze Sikorski. Nie wyjaśnił jednak w jaki sposób.Redemptorysta z Torunia gościł w Parlamencie Europejskim we wtorek na zaproszenie europosła PiS Marka Gróbarczyka, biorąc udział w seminarium poświęconym energii odnawialnej i geotermalnej.Podczas seminarium duchowny skrytykował decyzję obecnego rządu o rozwiązaniu w 2007 roku umowy podpisanej przez rząd PiS z Fundacją Lux Veritatis o przyznaniu dotacji państwowych na odwierty geotermalne w Toruniu.Skrytykował też byłą unijną komisarz ds. polityki regionalnej (obecnie eurodeputowaną PO) Danutę Hübner, odpowiedzialną wtedy za przyznawanie środków europejskich, m.in. za nieudzielenie funduszy na prowadzoną przez o. Rydzyka Wyższą Szkołę Kultury Społecznej i Medialnej (UE odmówiła dofinansowania w styczniu 2008 roku).–Pani komisarz UE, ówczesna, powiedziała, że to nie ze względu na uczelnię, to ze względu na dyrektora – powiedział o. Rydzyk.Duchowny skarżył się też na dyskryminację w Polsce. – To skandal, czujemy się wykluczani, jesteśmy dyskryminowani, to jest totalitaryzm – mówił w europarlamencie.– To, co jest w Polsce, to jest dramat, draństwo najdelikatniej mówiąc, to jak niecywilizowany kraj – powiedział po seminarium ojciec Rydzyk. – Tragedią Polski jest to, że od 1939 roku Polską nie rządzą Polacy – dodał. – Nie chodzi tu o krew, ani przynależność. Oni nie kochają po polsku, nie mają serca polskiego.Oficjalny protest przeciwko słowom redemptorysty wystosowali europosłowie PO i PSL. Od wizyty ojca Rydzyka w PE odciął się brytyjski konserwatysta, wiceszef frakcji EuropejskichKonserwatystów i Reformatorów,  do której należą europosłowie PiS i PJN, TimothyKirkhope.",,
„Opinia rzecznik TSUE dotycząca uchodźców – niesprawiedliwa”,"Opinia rzecznik generalnej Trybunału Sprawiedliwości Unii Europejskiej, że Polska, Czechy i Węgry złamały unijne prawo, odmawiając przyjmowania uchodźców w ramach relokacji jest niesprawiedliwa – ocenił w rozmowie z „Naszym Dziennikiem” były szef MSZ Witold Waszczykowski.","– Odmawiając zastosowania tymczasowego i ograniczonego w czasie mechanizmu obowiązkowej relokacji osób ubiegających się o ochronę międzynarodową, Polska, Węgry i Republika Czeska uchybiły zobowiązaniom, które na nich ciążą na mocy prawa Unii – oświadczyła rzeczniczka generalna TSUE Eleanor Sharpston. Komentując tę decyzję europoseł PiS zwrócił uwagę, że problem zaczął się latem 2015 r. – Wtedy Unia popełniła szereg rażących błędów. Po pierwsze, otworzyła granicę przed wszystkimi przybyszami z Bliskiego Wschodu i Afryki Północnej. A potem błędnie sklasyfikowała ich jako uchodźców. I właśnie tych tzw. uchodźców – którym nadano takie uprawnienia – postanowiono podzielić w systemie relokacji. My kwestionowaliśmy to rozwiązanie – wskazał. – Dowodziliśmy, że nie są to uchodźcy, a emigranci, którzy przybyli na teren Unii nielegalnie. (...) Gdyby sklasyfikowano ich zgodnie z prawdą, to o ich przyjęciu powinny decydować poszczególne państwa członkowskie. One mogą zgodzić się na przyjęcie przybyszów z powodów demograficznych, czy ekonomicznych, gdy wymusza to sytuacja na rynku pracy – stwierdził WaszczykowskiDodał, że strona polska podnosiła także sprawy bezpieczeństwa. – Uważaliśmy, że decyzja o przymusowej relokacji jest bezprawna, bo każdy kraj musi – w pierwszej kolejności – zapewnić bezpieczeństwo własnym obywatelom – podkreślił były szef polskiej dyplomacji.",,
"Przerażające sceny, ktoś skoczył z balkonu. Wybuch i pożar w wieżowcu [WIDEO]","Do siedmiu wzrosła liczba ofiar wybuchu gazu, do którego doszło w piątek po południu w 12-piętrowym bloku mieszkalnym w Preszowie na wschodzie Słowacji. Dwa ciała znaleziono nad ranem w wyniku przeszukiwania zgliszczy. Jedna z wcześniejszych ofiar to osoba, która usiłowała się ratować, skacząc z balkonu płonącego budynku.","Służby medyczne udzieliły pomocy co najmniej 40 osobom, które zostały ranne. Z zagrożonego upadkiem budynku ewakuowano wszystkich ludzi, do których strażacy zdołali dotrzeć. Nadal trwają poszukiwania jednej osoby.6 z 12 pięter budynku, w którym doszło do eksplozji gazu, stoi w płomieniach. Według relacji świadków wybuch, do którego miało dojść w okolicach 9. piętra budynku, może mieć związek z pracami, które na zewnątrz prowadziły firmy gazowe. Poszkodowanych zostało co najmniej 40 lokatorów bloku.",,
Merkel: apetyt Putina nie kończy się na Ukrainie,"Kanclerz Niemiec Angela Merkel w wywiadzie dla „Welt am
Sonntag” zarzuciła prezydentowi Rosji Władimirowi Putinowi prowadzenie
polityki obliczonej na zdestabilizowanie Europy Wschodniej. Wśród krajów
zagrożonych wymieniła, oprócz Ukrainy, Mołdawię i Gruzję.","„Mołdawia, Gruzja i Ukraina są trzema krajami położonymi w naszym wschodnimsąsiedztwie, które podjęły własną suwerenną decyzję o podpisaniu umowystowarzyszeniowej z Unią Europejską. Tym trzem krajom Rosja sprawiatrudności” – powiedziała Merkel w rozmowie z niedzielnym wydaniem „Die Welt”.Destabilizując sytuację w tych krajach, Moskwa nie cofa się, zdaniem Merkel,nawet przed naruszaniem ich terytorialnej integralności. „Mołdawia cierpi odlat w wyniku konfliktu o Naddniestrze. Podejmowaliśmy ogromne politycznewysiłki, aby pomóc (w rozwiązaniu konfliktu), lecz niestety nadaremnie –powiedziała szefowa niemieckiego rządu. Przypomniała, że w Gruzji trwa od lat„zamrożony konflikt” o Południową Osetię i Abchazję. Z kolei Ukraina „musiaładoświadczyć aneksji Krymu i walki we wschodniej części kraju”. Jak zaznaczyła, odpowiedzią na te działania Rosji jest niemiecki wkład wzabezpieczenie przestrzeni powietrznej krajów bałtyckich, tworzenie nowychsił szybkiego reagowania oraz współpraca z Polską i Danią w ramach placówkidowódczej (kwatery głównej Wielonarodowego Korpusu Północno-Wschodniego) wSzczecinie. Merkel odrzuciła sugestie swoich poprzedników – kanclerzy Helmuta Schmidta,Helmuta Kohla i Gerharda Schroedera, którzy wzywają do bardziej pojednawczejpolityki wobec Kremla. „Jestem przekonana, że wspólna europejska odpowiedź nadziałania Rosji jest słuszna” – podkreśliła kanclerz. Jak zaznaczyła,pogwałcenie przez Rosję zagwarantowanej traktatowo w Memorandum z Budapesztuw 1994 roku terytorialnej integralności i suwerenności Ukrainy „nie możepozostać bez odpowiedzi”.",,
Dera o przemówieniu prezydenta w Auschwitz: Nie będzie gry faktami historycznymi,"Przemówienie prezydenta Andrzeja Dudy podczas poniedziałkowych uroczystości związanych z rocznicą wyzwolenia niemieckiego, nazistowskiego obozu zagłady Auschwitz-Birkenau będzie przedstawiało prawdę, jak doszło do Holokaustu i wyzwolenia obozu – zapowiedział prezydencki minister Andrzej Dera.","Dera pytany w Polsat News o charakter poniedziałkowego przemówienia prezydenta Dudy oświadczył, iż z pewnością będzie to wystąpienie bardzo poważne, oparte o fakty historyczne.  – Nie będzie tu żadnej gry faktami historycznymi, będzie odniesienie do tego, jak w rzeczywistości doszło do Holokaustu i do wyzwolenia obozu w Oświęcimiu – zapowiedział prezydencki minister.  Jak podkreślił, w przemówieniu prezydenta „nie będzie żadnej próby gry, manipulacji faktami historycznymi, a jedynie przedstawienie prawdy”.  W poniedziałek w Oświęcimiu odbędą się uroczystości związane z 75. rocznicą wyzwolenia niemieckiego, nazistowskiego obozu zagłady Auschwitz-Birkenau. Gospodarzem wydarzenia będzie prezydent Andrzej Duda. Udział w obchodach potwierdziło ponad 50 delegacji państwowych.",,
"Ziobro o wyroku TK ws. drukarza: Chcieli go zmusić do czegoś, co naruszałoby jego wolność","Drukarz z Łodzi odmówił wykonania usługi, gdy przekonał się, że dotyczące jej treści stoją w sprzeczności z jego wartościami – wskazał minister sprawiedliwości Zbigniew Ziobro, komentując wyrok Trybunału Konstytucyjnego. Jak zaznaczył, jego wniosek w tej sprawie miał intencję obrony wolności wszystkich środowisk.","Trybunał Konstytucyjny orzekł, że przepis Kodeksu wykroczeń przewidujący karanie za umyślną, bez uzasadnionej przyczyny, odmowę świadczenia usług jest niekonstytucyjny. Wniosek do TK w tej sprawie powstał m.in. na kanwie odmowy druku plakatów LGBT z powodów religijnych. Wniosek w grudniu 2017 r. skierował prokurator generalny, minister sprawiedliwości Zbigniew Ziobro.Chodzi o to, by mieć pewność, iż „wolność wszystkich środowisk jest gwarantowana” – zaznaczył minster.– Żebyśmy mieli pewność, że niektóre środowiska nie chcą pod hasłami tolerancji – pięknymi hasłami – wykorzystywać przymusu państwa i aparatu represji państwa do tego, by zmuszać innych, by podzielili ich wartości w angażowaniu się w propagowanie ich wartości – dodał.Zaznaczył, że na podstawie przepisu, który został zakwestionowany przez TK, „próbowano zmusić człowieka – który miał bardzo silną tożsamość chrześcijańską, dla którego pewne wartości były fundamentalne i decydowały o jego tożsamości i sposobie funkcjonowania – do tego, żeby angażował się w propagowanie treści, które oznaczałyby dla niego oczywistą kolizję sumienia i naruszałyby jego wolność – podkreślił minister Ziobro. Dodał, że wbrew narracji medialnej drukarz z Łodzi nie pytał klientów o orientację seksualną. – Nie uzależniał swojej decyzji od orientacji seksualnej i tym bardziej nie odmówił wykonania usługi z uwagi na orientację homoseksualną klientów – poinformował minister.– Nie chodziło o to, kto, tylko o to, co jest zamawiane. O treść materiałów, które były zamawiane – zaznaczył. – Fakty są takie, że drukarz odmówił wykonania usługi dopiero wtedy, gdy przekonał się, że treści, które miałby propagować przez pracę w swojej drukarni, są w oczywistej sprzeczności z jego wartościami, naruszają jego wolność sumienia i wyznania, które przecież jako wartość nienaruszalną gwarantuje mu konstytucja – wskazał Ziobro.",,
„Mamy do czynienia z olbrzymią nagonką na Polskę i na Polaków”,"Rok 2017 był bardzo trudny, czasami wręcz dramatyczny, wymagający olbrzymich wyrzeczeń i olbrzymiej determinacji, ale jak nigdy od czasu walk o niepodległość Polacy tak wspaniale nie zadali egzaminu – mówi Antoni Macierewicz.","– Nidy dotąd nie było takiego wydarzenia, by rząd po dwóch latach cieszył się nieporównywalnie większym poparciem niż to, jakie uzyskał w wyborach. Warto pamiętać, że wówczas przekroczyliśmy zaledwie 30 proc. poparcia, dzisiaj zbliżamy się do 50 proc. – powiedział minister obrony w cotygodniowym felietonie „Głos Polski” w Radiu Maryja i Telewizji Trwam. Zdaniem Macierewicza tak wysokie poparcie „to nie jest wynik jakichś działań propagandowych; przeciwnie mamy do czynienia z olbrzymią nagonką na Polskę i na Polaków, zarówno z zewnątrz, jak i przez te środowiska, które współdziałają z niechętnymi nam krajami, towarzyszą tym działaniom przeciwnym Polsce”.Minister zaznaczył, że jest to też świadectwo aprobaty dla kierunku politycznego, gospodarczego, społecznego, także duchowego, jaki reprezentuje obecny rząd.– To jest opowiedzenie się narodu za odzyskaniem niepodległości i budowaniem niepodległego, suwerennego państwa. I żadne komisje, żadne próby interwencji w sprawy Polski tego nie zahamują. Odwrotnie skutek będzie taki, że jeszcze bardziej skupimy się wokół tego ośrodka politycznego, gospodarczego i społecznego, który prowadzi naród, Polskę do odzyskania niepodległości, odbudowy silnego państwa polskiego nie tylko w wymiarze wewnętrznym, ale także w wymiarze zagranicznym – podkreślił szef MON.",,
"Sąd: Giertych pomówił Nisztora. Sprawę umorzono, mecenas twierdzi, że „wygrał”","Sąd Rejonowy dla Warszawy-Mokotowa uznał, że Roman Giertych pomówił Piotra Nisztora, nazywając go „bandytą” i „gangsterem”. Wytoczoną mecenasowi przez dziennikarza sprawę kilka dni temu jednak umorzono – w niejawnym postępowaniu – z uwagi na „niską szkodliwość czynu”. Pełnomocnik Nisztora zapowiedział złożenie apelacji, tymczasem mec. Giertych we wpisie w mediach społecznościowych ogłosił, że sprawę… wygrał.","Chodzi o dwa wywiady, których Roman Giertych udzielił w lipcu 2014 r. – Czy brzydzę się tą osobą? Brzydzę się. (…) Uważałem go za szantażystę, gangstera i bandytę. A dzisiaj jeszcze bardziej tak uważam – mówił wówczas były polityk o Piotrze Nisztorze w rozmowie na antenie radia TOK FM. Niedługo później podobne sformułowania powtórzył, udzielając wywiadu „Gazecie Wyborczej”. „Język był dostosowany do tego bandyty i gangstera, bo dla mnie Piotr Nisztor to gangster, a nie dziennikarz” – powiedział dziennikowi.Giertych skomentował w ten sposób zachowanie dziennikarza śledczego, który w 2011 r. nagrał z politykiem rozmowę dotyczącą sprzedaży praw autorskich książki o miliarderze Janie Kulczyku (wówczas jeszcze żyjącym – red.). Miało chodzić o to, by książka się nie ukazała. W trakcie rozmowy Giertych miał złożyć Nisztorowi ofertę ponad 400 tys. zł za prawa do książki o Kulczyku. „Wprost” podawał, że prawnikowi zależało na tym, ponieważ chciał wymusić od Kulczyka pieniądze za niepublikowanie książki.W czwartek w Sądzie Rejonowym Warszawa-Mokotów zapadł w tej sprawie wyrok. Postępowanie było niejawne. Sąd uznał, że doszło do pomówienia, ale umorzył sprawę z uwagi na niską szkodliwość czynu. Pełnomocnik dziennikarza zapowiedział złożenie apelacji.– My się cieszymy, że jednak sąd dopatrzył się tego, że działanie Romana Giertycha wyczerpywało znamiona czynu z art. 212, czyli pomówienia. Nie będę się odnosił do ustnych motywów, bo one były niejawne. Będę się do nich odnosił w apelacji – powiedział pełnomocnik Nisztora adwokat Hubert Pogorzelski.Roman Giertych z kolei stwierdził, że „jest zadowolony z tego rozstrzygnięcia”. – Jest ono chyba takie, którego oczekiwaliśmy. Nie było niczego w tym, co powiedziałem i sąd przyznał mi dzisiaj w tym zakresie rację – zaznaczył Giertych.Sprawę skomentował jednak również w mediach społecznościowych. W twitterowym wpisie ogłosił, że „wygrał sprawę którą przed sądem karnym wytoczył mu Piotr Nisztor, za nazwanie go obrzydliwym gangsterem, bandytą i szantażystą”. Jak napisał mecenas, „sąd uznał, że nie zostało popełnione żadne przestępstwo i umorzył postępowanie”. Zapowiedział też, że po podliczeniu kosztów rozprawy „obciąży nimi przegranego”. Kogo jednak miał na myśli – nie wiadomo.",,
Polska jednym z ważniejszych odbiorców węgierskiego wina,"Polska jest jednym z ważniejszych importerów węgierskiego wina, a producenci chcieliby jeszcze zwiększyć swą obecność na tym rynku, jak powiedzieli przedstawiciel węgierskiego Ministerstwa Rolnictwa oraz osoby kierujące regionami winiarskimi.","– Polska zajmuje w naszym eksporcie miejsce szczególne. Nie tylko w sercu, ale także pod względem liczb. Należy konsekwentnie do 10 największych odbiorców węgierskiego wina, jest zwykle na 5-7. Miejscu – przyznał dyrektor departamentu organizacji rynku w węgierskim Ministerstwie Rolnictwa Peter Gal.W ubiegłym roku wartość eksportu węgierskich win do Polski wyniosła 5,5 mln euro, pod względem ilości było to 36 tys. hektolitrów. Nasz kraj zajął dzięki temu 5. miejsce wśród importerów węgierskich win.Ilość węgierskiego wina sprzedawanego na eksport rośnie. Gal podkreślił, że jeszcze w latach 2014-15 było to 700 tys. hektolitrów, a w 2018 r. już 1,3 mln. – Myślimy, że w tym roku będzie trochę mniej, ale i tak więcej niż wieloletnia średnia – dodał.Na eksport idzie około jedna trzecia produkcji. Trzy pierwsze miejsca wśród odbiorców węgierskich win zajmują Niemcy, Czechy i Słowacja. Znaczenie polskiego rynku dla węgierskiej produkcji winiarskiej podkreślają także winiarze.– Polska jest tradycyjnie strategicznym rynkiem dla win tokajskich. Bardzo dbamy o budowanie tego rynku. W Polsce jest duży i coraz większy popyt na wina dobrej jakości, a tokaj zajmuje na nim ważne miejsce – powiedział Peter Molnar, prezes Rady Wiosek Winnych Regionu Tokajskiego i dyrektor znanej winiarni Patricius.Polskę za kluczowy rynek uznał także starosta podregionu winiarskiego miasta Eger Jozsef Tarsoly. – Głównym celem eksportowym wina egerskiego jest Polska. Poza tym Niemcy i Czechy, sprzedajemy też trochę do Japonii i Stanów Zjednoczonych – powiedział. Monar podkreśla, że region bardzo się rozwija i z roku na rok unowocześnia się jego infrastruktura, zarówno jeśli chodzi winnice, jak i zaplecze hotelowe.– Region tokajski jest od 2002 r. na liście światowego dziedzictwa (UNESCO). Krajobrazy są piękne, wino dobre, a jedzenie pyszne – przekonuje, dodając, że w ostatnich latach odnowione zostały pobliskie zamki w Regec, Sarospatak, Fuezer czy Boldogkoe.Aby przekonać polskich miłośników wina do innych węgierskich trunków poza tokajem i winami egerskimi, Narodowa Rada Wiosek Winnych organizuje 2-3 prezentacje rocznie w naszym kraju.Peter Gal zwraca uwagę, że specyfiką Węgier jest to, że mają one bardzo urozmaicone warunki wegetacji, dzięki czemu można tam produkować bardzo różne wina.– Mamy 22 regiony winiarskie. Np. dla regionu Matry charakterystyczne są wina białe o dobrym aromacie, a region Pannonhalma jest znany przede wszystkim z czerwonego wina – zaznacza.Dodaje, że „bardzo trendy są teraz na Węgrzech wina znad Balatonu, gdzie produkowane są świetne białe wina wytrawne”. – Polska to naprawdę bardzo dobry rynek. Chcielibyśmy na nim pozostać, a najchętniej zwiększyć obecność – przyznał Tarsoly.",,
"Poseł PO liczy na nowe otwarcie opozycji. „Niedługo okaże się, kto będzie nowym Tuskiem”","Większość polityków Platformy Obywatelskiej ubolewa, że Donald Tusk zrezygnował ze startu w wyborach prezydenckich. Na decyzję szefa Rady Europejskiej z nadzieją patrzy jednak Dariusz Joński, poseł PO związany z ugrupowaniem Inicjatywa Polska Barbary Nowackiej. – Ja to rozpatruję w kategoriach nowego otwarcia w polskiej polityce, na pewno w opozycji. Idzie nowe, a kto będzie nowym Tuskiem po stronie opozycji, to się okaże w ciągu najbliższych miesięcy – powiedział portalowi tvp.info.","– Kończy się pewna epoka w polskiej polityce. Od kilkunastu lat Donald Tusk był w niej czołową postacią. Pewnie podjął decyzję, że w tej krajowej polityce osiągnął co mógł i woli zejść z tej sceny niepokonany, dlatego wybrał politykę europejską – stwierdził Joński. Czy były premier już nie wróci do krajowej polityki? – Nigdy nie mówi się „nigdy” w polityce – odpowiedział poseł-elekt PO. Senator Prawa i Sprawiedliwości Jan Maria Jackowski przekonywał, że rezygnacja ze startu była jedyną racjonalną decyzją Donalda Tuska. – Jest wytrawnym strategiem i sobie wykalkulował, że nie ma żadnych szans w starciu z Andrzejem Dudą. Być może gdyby startował, to nawet nie byłoby drugiej tury. Zapewne słabo ocenia wydolność polityczną naturalnego zaplecza sztabowego w kampanii, czyli Platformy Obywatelskiej. Uznał, że nie chce się kompromitować – mówił nam. Politycy z dawnego otoczenia Tuska przyjęli jego decyzję gorzej niż poseł Joński. Na przykład Tomasz Siemoniak, który współpracę z Tuskiem rozpoczął na początku lat 90. jako pracownik biura Kongresu Liberalno-Demokratycznego, objeżdżał z nim kraj i był nazywany „kierowcą Donalda”.   – Bardzo żałuję tego, że nie będzie kandydował. Uważam się za osobę blisko związaną z Donaldem Tuskiem, współpracującą z nim od 30 lat. Od 2014 r. widzę jego brak w polskiej polityce. Argumenty, które przedstawił, są absolutnie przekonujące. Trzeba to przyjąć – stwierdził poseł Siemoniak, który w rządzie Tuska był ministrem obrony.  Poseł Krzysztof Mieszkowski z Nowoczesnej twierdzi, że widział w szefie Rady Europejskiej znakomitego kandydata na prezydenta. Dlaczego zatem ogłaszając decyzję o niekandydowaniu Tusk mówił, że byłby obciążeniem?   – Nie wiem. To już proszę pana Tuska zapytać. Z mojego punktu widzenia nie byłby on obciążeniem. Byłbym dużą wartością Koalicji Obywatelskiej, ale przede wszystkim byłby dużą wartością dla Rzeczpospolitej – odpowiedział Mieszkowski.Dziennikarz portalu tvp.info spytał, czy Tuskowi zabrakło „dobrego klimatu” ze strony polityków i sympatyków opozycji, o którym mówił Jarosław Kurski z „Gazety Wyborczej”. – Zamiast jęczeć „Tusku, musisz”, lepiej tworzyć przyjazne warunki dla jego decyzji – mówił kilka dni temu Kurski.  – W Polsce mamy dobry klimat. Warto tu przyjechać i zostać prezydentem Rzeczypospolitej – stwierdził Mieszkowski. Tomasz Siemoniak zapewnił natomiast, że Tusk mógł liczyć na partię, której jest współzałożycielem. – Donald Tusk ma zagwarantowany zawsze sprzyjający klimat w Platformie Obywatelskiej. Wielokrotnie wypowiadałem się na jego temat, bardzo wysoko oceniając jego działalność i kompetencje – mówił poseł PO. Szef PO nie może powiedzieć jednak tego samego. Grzegorz Schetyna stwierdził bowiem, że niektóre flagowe reformy rządu Tuska, czyli podniesienie wieku emerytalnego i sięgnięcie po pieniądze z OFE, były błędnymi decyzjami.  Czy taką krytyką Schetyna nie przyczynił się do „obciążenia” rządów Tuska? – To nie jest dobre spostrzeżenie, bo Donald Tusk był zachęcany przez Grzegorza Schetynę do decyzji i kandydowania. Różnie można oceniać różne działania i zdarzenia z poprzednich lat, ale mówimy o roku 2019 – powiedział nam Siemoniak. Zdaniem polityków Prawa i Sprawiedliwości to jednak nie szorstka przyjaźń na linii Tusk - Schetyna, ale czysta kalkulacja zaważyły na decyzji byłego premiera. – Z naszej strony była taka opinia, że Donald Tusk zdecyduje się na konkurencję z urzędującym prezydentem jedynie pod warunkiem takim, że będzie miał stuprocentową pewność, że te wybory wygra. Widocznie takiej pewności nie miał, a raczej ta pewność szła w tym kierunku, że wybory są przegrane. Znając Donalda Tuska, można było się tego rodzaju decyzji spodziewać – mówił nam poseł PiS Marek Ast. Na sejmowych korytarzach słychać, że może to wynikać z cech charakteru Tuska. Kilkanaście lat temu mówił o nich w jednym z wywiadów. – Mam dość naturalną skłonność – może nawet zbyt perfekcyjnie ją wyszlifowałem – unikania sytuacji, które wiążą się z czymś przykrym albo z wysiłkiem – stwierdził. Kampania wyborcza to z pewnością duży wysiłek, a wyniki wyborów mogłyby się dla Tuska skończyć czymś przykrym. – Nie będę udawał. Jestem dzisiaj trochę smutny – mówił w październiku 2005 r., kiedy dowiedział się, że to Lech Kaczyński, a nie on zwyciężył w wyborach prezydenckich.",,
„Wyrok ws. gazociągu OPAL krzyżuje rosyjskie plany gazowe w Europie”,"Thomas W. O'Donnell, ekspert ds. energetyki i polityki międzynarodowej na Wolnym Uniwersytecie Berlina (FU), jest przekonany, że wtorkowy wyrok Trybunału Sprawiedliwości Unii Europejskie ws. gazociągu OPAL poważnie utrudnia realizację gazowych planów Rosjan w Europie.","– Główna zasada, do której odwołał się sąd UE, to solidarność. Sąd stwierdził, że solidarność ma zastosowanie nie tylko wtedy, kiedy istnieje sytuacja wyjątkowa – kiedy brakuje gazu i trzeba się nim dzielić. Solidarność to również branie pod uwagę interesów innych państw – w tym przypadku Polski – przy wydawaniu pozwoleń na korzystanie z infrastruktury – podkreślił O'Donnell.Ekspert zwrócił uwagę, że ograniczając możliwości korzystania z przepustowości gazociągu OPAL, który biegnie przez Niemcy wzdłuż granicy z Polską w kierunku Czech, sędziowie przynajmniej częściowo postawili pod znakiem zapytania cały sens projektu Nord Stream. – Chodzi w nim przecież o to, żeby rosyjski gaz trafiał do dotychczasowych odbiorców w Europie Zachodniej i Południowej z pominięciem Ukrainy i Polski. OPAL był bardzo ważnym ogniwem tego planu – zaznaczył.– Na tym jednak nie koniec. Wyrok będzie miał też wpływ na Nord Stream 2. Strona niemiecka i rosyjska zainteresowane realizacją tego projektu były przekonane, że unijne regulacje energetyczne da się unieszkodliwić za pomocą rozmaitych kruczków prawnych. Np. jeśli odcinek gazociągu na niemieckich wodach terytorialnych będzie własnością jakiejś niemieckiej firmy chemicznej, to będzie to już oznaczało rozdział właścicielski. Biorąc pod uwagę ducha wtorkowego werdyktu, Rosja i Niemcy mogą mieć problem, kiedy taka sprawa trafi do sądu UE – ocenił.Dotkliwe porażki KremlaZwraca też uwagę, że Kreml poniósł w ostatnim czasie parę innych dotkliwych porażek w realizacji swojej strategii gazowej wobec UE i Ukrainy. Największą z nich jest konstatacja, że Nord Stream 2 nie zostanie ukończony – jak planowano – do końca 2019 r. Wytrąca to z rąk Gazpromowi narzędzie szantażu w negocjacjach z Naftohazem na temat tranzytu gazu przez Ukrainę. Inna porażka to decyzja sądu arbitrażowego w Sztokholmie, który pod koniec lutego 2018 r. przyznał Naftohazowi 4,63 mld dolarów odszkodowania za to, że Gazprom nie dostarczył uzgodnionej w umowie ilości gazu do tranzytu.– Prezydent Rosji Władimir Putin musi być wyjątkowo zdenerwowany na Niemców. To oni mieli „załatwić” sprawy na terenie Unii. Ale im się nie udało. Wszystko to oddala realizację celu Rosjan, którym jest przeniesienie transportu gazu poza Ukrainę, żeby nie być uzależnionym od kraju, z którym toczą wojnę – dowodził O'Donnell.",,
Neumann o zawiadomieniu CBA do prokuratury: Traktuję to jako polityczną sprawę,"Zawiadomienie złożone przez CBA do prokuratury, w związku z moim oświadczeniem majątkowym, traktuję jako czysto polityczną sprawę – oświadczył szef klubu Platforma Obywatelska-Koalicja Obywatelska Sławomir Neumann. Jak dodał, nie wyklucza wstąpienia na drogę sądową.","Zawiadomienia po kontroli oświadczeń majątkowych posła CBA złożyło do Prokuratury Okręgowej w Jeleniej Górze. Z informacji portalu wPolityce.pl wynika, że kontrola dotyczyła prawdziwości i prawidłowości oświadczeń posła i wiceministra zdrowia o stanie majątkowym z lat 2013-18.Kontrola trwała od września 2018 r. do czerwca 2019 r. Neumann miał nie wpisać do oświadczenia jednego z samochodów – kupionej przez żonę mazdy. Ponieważ Neumannowie mają wspólnotę majątkową, samochód powinien być w jego oświadczeniach – wynika z ustaleń CBA cytowanych przez portal.Do zawiadomienia CBA i doniesień portalu wPolityce.pl Neumann odniósł się w oświadczeniu. „Zawiadomienie złożone przez CBA do prokuratury, w związku z moim oświadczeniem majątkowym, traktuję jako czysto polityczną sprawę” – podkreślił polityk.Jak podał, oświadczenia majątkowe składał od 17 lat i nigdy nie było do nich zastrzeżeń. Podobnie – według niego – było w przypadku jego żony, która „rzetelnie składała oświadczenia, uwzględniając wszelkie składniki majątku”. „Pomimo tego, iż nie zgadzałem się z niektórymi interpretacjami przepisów stosowanymi przez CBA, złożyłem odpowiednie korekty w tych oświadczeniach. Nigdy też, jak to sugerują niektórzy dziennikarze, na podstawie przecieków z CBA, nie zatrudniałem w swoim biurze poselskim nikogo ze swojej rodziny” – oświadczył Neumann.",,
Politycy w PE chcą ostrzeżenia Polski ws. zmian w wymiarze sprawiedliwości,"Liderzy pięciu grup w Parlamencie Europejskim chcą, by jego szef Antonio Tajani „wysłał jasny sygnał” w imieniu PE do polskiego prezydenta, rządu i parlamentu, że przyjęcie zmian odnoszących się do wymiaru sprawiedliwości spotka się z „konsekwencjami”.","PiS zwraca uwagę, że obszar wymiaru sprawiedliwości należy do wyłącznych kompetencji państw członkowskich, a rozwiązania, jakie proponuje się w naszym kraju, funkcjonują już w wielu innych państwach unijnych.„Przed rozpoczęciem nadchodzącego posiedzenia Sejmu musimy jasno oświadczyć, że przyjęcie tych regulacji (dotyczących zmian w wymiarze sprawiedliwości – dop. red.) będzie miało swoje konsekwencje, jako że prawa te nie są zgodne z unijnymi traktatami i członkostwem w UE” – napisali szefowie grup politycznych w PE.Tajani ma przekonać Dudę do zawetowania ustaw?Chcą też wystąpienia do prezydenta Andrzeja Dudy, aby ten nie podpisywał przyjętych już przez parlament ustaw o Krajowej Radzie Sądownictwa i o ustroju sądów powszechnych. Twierdzą, że regulacje te znacznie osłabiają niezależność i bezstronność polskiego wymiaru sprawiedliwości. Przypominają też o złożonym w zeszłym tygodniu projekcie ustawy o Sądzie Najwyższym, który przewiduje, że sędziowie SN, powołani na podstawie dotychczasowych przepisów, przejdą w stan spoczynku, z wyjątkiem sędziów wskazanych przez Ministra Sprawiedliwości. „To nie tylko złamanie polskiej konstytucji, ale też jest przeciwne fundamentalnym zasadom traktatów UE. Co gorsza, Sąd Najwyższy jest również instancją oceniającą ważność wyborów, wyżej wspomniane środki będą więc nie tylko oznaczać, że rządy prawa są zniesione w Polsce, ale również że nie można zagwarantować demokratycznych wyborów” – czytamy w piśmie. KE ma jasno określić „konsekwencje”Liderzy pięciu frakcji wezwali Komisję Europejską do działania w tej sprawie i jasnego wskazania, jakie będą konsekwencje przyjęcia tych przepisów. Poprosili też Tajaniego, by ten zwrócił się do KE o wezwanie Komisji Weneckiej do pilnej oceny polskich regulacji. „Chcielibyśmy, aby takie działanie odbyło się przed wrześniem” – zaznaczono w piśmie. Czarnecki: proponowane rozwiązania stosowane są już EuropieEuroposeł PiS Ryszard Czarnecki uważa, że sygnatariusze pisma powinni najpierw zapoznać się z polskimi propozycjami, a dopiero później wypowiadać się na ich temat. – Zdaje się, że ci państwo nie zadali sobie trudu, żeby przeczytać, co jest w naszych propozycjach. Gdyby przeczytali, to by się okazało, że jest tam szereg rozwiązań, które są stosowane w prawodawstwie Niemiec, Holandii, Hiszpanii i innych krajów UE i to nie wzbudza żadnych kontrowersji – powiedział Czarnecki. Zwrócił uwagę, że również w części krajów UE władze mają wpływ na wybór sędziów, podobnie zresztą jest w USA, gdzie cały skład Sądu Najwyższego jest powoływany przez prezydenta tego kraju. Wyłączna kompetencja państw członkowskichCzarnecki zaznaczył, że obszar wymiaru sprawiedliwości należy do wyłącznych kompetencji państw członkowskich. – Byłoby dobrze, gdyby szefowie frakcji w PE przypomnieli sobie, co wchodzi w kompetencje Unii, a co należy do krajów tworzących UE, bo okaże się, że nie odrobili zadania domowego – ocenił eurodeputowany. Jego zdaniem pismo szefów frakcji to „typowe dla wakacji szukanie potwora z Loch Ness”. Pod listem do Tajaniego podpisali się: szef frakcji Europejskiej Partii Ludowej Manfred Weber, lider Postępowego Sojuszu Socjalistów i Demokratów w PE Gianni Pitella, przewodniczący liberałów Guy Verhofstadt, szefowa Konfederacyjnej Grupy Zjednoczonej Lewicy Europejskiej Gabi Zimmer oraz współprzewodniczący Zielonych Ska Keller i Philippe Lamberts. Ugrupowania te skupiają zdecydowaną większość europosłów w PE. Waszczykowski o posiedzeniu KESzef MSZ Witold Waszczykowski wyraził w Brukseli nadzieję, że Komisja Europejska „nie zachowa się histerycznie” w sprawie Polski w kontekście dyskusji na temat zmian w Krajowej Radzie Sądownictwa (KRS). Komisja Europejska na wniosek jej szefa Jean-Claude'a Junckera zajmie się w środę sytuacją w Polsce, w tym zmianami w Krajowej Radzie Sądownictwa, w ramach procedury praworządności. – Mam nadzieję, że (KE) nie zachowa się histerycznie, dlatego że ta dyskusja się dopiero zaczęła – powiedział dziennikarzom Waszczykowski. Jak poinformował kilka dni temu minister ds. europejskich Konrad Szymański, przesłał on pismo do wiceprzewodniczącego Komisji Fransa Timmermansa, w której opisywał bieżącą sytuację. Timmermans: Człowiek Roku „Gazety Wyborczej” 2017Waszczykowski wypomniał przy okazji Timmermansowi, że ten będąc przed kilkoma tygodniami w Polsce nie skorzystał z zaproszenia, by odwiedzić MSZ, ale „uczestniczył w wiecu politycznym »Gazety Wyborczej«”. Wiceszef KE otrzymał od tego dziennika tytuł „Człowieka Roku”. Źródła z KE tłumaczyły, że Timmermans nie odpowiedział pozytywnie na zaproszenie do MSZ, bo miałby się wówczas spotkać z Szymańskim, a nie z Waszczykowskim. Szef polskiej dyplomacji podkreślał, że nie ma potrzeby, by instytucje zewnętrzne zajmowały się reformą KRS w naszym kraju. – W Polsce trwa dyskusja na temat reformy sądownictwa, wymiaru sprawiedliwości, która jest niezwykle potrzebna – zwrócił uwagę. Przypomniał, że od lat jest posłem i na dyżurach przyjmował dziesiątki osób, które żaliły się, że nie mogą dojść latami sprawiedliwości przed sądami. Jak informowała KE, Timmermans ma przekazać kolegium komisarzy na zaplanowanym na środę spotkaniu najnowsze wiadomości w sprawie dialogu prowadzonego z Polską w ramach procedury praworządności. Założenia ustawy o KRSNowela ustawy o KRS przewiduje m.in. wygaszenie kadencji 15 członków Rady będących sędziami. Zgodnie z nowelizacją ich następców wybrałby Sejm - dziś wybierają ich środowiska sędziowskie. Według opozycji kadencji członków Rady nie można wygasić ustawą zwykłą, bo wymagałoby to zmiany konstytucji. Nowela o ustroju sądów powszechnych zmienia zasady powoływania i odwoływania prezesów sądów przez zwiększenie uprawnień ministra sprawiedliwości oraz m.in. wprowadza zasady losowego przydzielania spraw sędziom.",,
Papież w Maroku: Odwaga spotkania drogą pokoju dla ludzkości,"Odwaga spotkania i podania ręki są drogą pokoju i zgody dla ludzkości tam, gdzie ekstremizm i nienawiść są czynnikami podziałów i zniszczenia – powiedział papież Franciszek w stolicy Maroka Rabacie. Ojciec Święty odbywa dwudniową pielgrzymkę do tego kraju, której głównymi tematami są dialog z islamem oraz migracja.","Na stołecznym lotnisku Rabat-Sale na papieża oczekiwał król Maroka Mohammed VI. Monarcha zaprosił ppieża do Maroka 34 lata po historycznej pielgrzymce św. Jana Pawła II. Zgodnie z miejscową tradycją monarcha powitał papieża mlekiem migdałowym i daktylami.W pierwszym przemówieniu wygłoszonym w Maroku do władz i przedstawicieli społeczeństwa na esplanadzie przy Wieży Hasana w Rabacie Franciszek mówił o potrzebie zjednoczenia wysiłków na rzecz budowy świata bardziej solidarnego oraz dialogu w duchu poszanowania bogactwa i specyfiki każdego narodu i każdej osoby.Fanatyzm kontra solidarnośćPapież zaapelował o przezwyciężenie napięć i stereotypów, przynoszących „zawsze strach” oraz o otwarcie na współpracę w duchu szacunku. – Niezbędne jest to, by fanatyzmowi i fundamentalizmowi przeciwstawić solidarność wszystkich wierzących mając za nieocenione punkty odniesienia naszego działania wartości, które są wspólne – oświadczył Franciszek.Papież upomniał się o pełnię wolności religijnej. Podkreślił: „Wolność sumienia i wolność religijna – która nie ogranicza się tylko do wolności kultu, lecz musi umożliwić każdemu to, by żył zgodnie ze swymi przekonaniami religijnymi – są nierozerwalnie związane z godnością ludzką”.Mówiąc o migracji Franciszek wyraził przekonanie, że rozwiązania nigdy nie przyniesie „budowa barier, szerzenie strachu przed innym czy odmawianie pomocy tym, którzy aspirują do słusznej poprawy dla siebie i swych rodzin”. Ważne roczniceWizyta odbywa się w 800. rocznicę spotkania świętego Franciszka z Asyżu z sułtanem Malikiem al-Kamilem w Egipcie w czasie wypraw krzyżowych. Jak przypomniał jednak rzecznik Watykanu Alessandro Gisotti, obchodzone jest także inne 800-lecie – obecności franciszkanów na terenie Maroka.Jeszcze w sobotę Franciszek odwiedzi znajdujące się obok Mauzoleum Mohammeda V – sułtana, a później króla Maroka, zmarłego w 1961 roku, uważanego za ojca współczesnego narodu marokańskiego. Kolejnym punktem wizyty jest spotkanie z Mohammedem VI i jego rodziną w Pałacu Królewskim, Dar-al-Makhzen. Potem papież uda się do Instytutu Mohammeda VI, gdzie kształceni są imamowie i muzułmańscy kaznodzieje oraz kaznodziejki z wielu krajów. Placówka ta powstała z inicjatywy króla w ramach wysiłków na rzecz promowania islamu w duchu tolerancji i dialogu. Podkreśla się, że po raz pierwszy w historii zwierzchnik Kościoła katolickiego został zaproszony do szkoły dla imamów. Tam wraz z królem wysłucha wystąpień studentów tej szkoły. Nie przewiduje się natomiast wystąpienia Franciszka. Jak zaznacza Watykan, dla papieża wyjątkowo ważny będzie ostatni punkt jego sobotniego programu, czyli wizyta w Caritas i spotkanie z migrantami - podopiecznymi kościelnego ośrodka. Przypomniano, że Franciszek pragnął przyjechać w grudniu zeszłego roku do Marrakeszu na ceremonię podpisania wspieranego przez niego Światowego Paktu w sprawie Migracji. Było to jednak niemożliwe z powodów protokolarnych, gdyż papież nie może przyjechać na konferencję do kraju, w którym wcześniej nie złożył wizyty. Migracja w Maroku to jeden z najważniejszych aspektów życia kraju, który znajduje się na szlaku prowadzącym z Afryki subsaharyjskiej. Wielu uciekinierów z państw tamtego regionu próbuje przedostać się przez Maroko do Hiszpanii. Drugi dzień papieskiej wizyty dedykowany będzie lokalnemu Kościołowi i jego wiernym, których liczbę szacuje się na 23 tysiące. W niedzielny poranek Franciszek pojedzie do położonego niedaleko Rabatu miasta Tamara, gdzie odwiedzi wiejski ośrodek pomocy społecznej, prowadzony przez hiszpańskie zakonnice, które wspierają najuboższych, leczą ich i kształcą. Odwiedziny te będą miały charakter prywatny. W katedrze świętego Piotra w Rabacie papież spotka się z duchowieństwem katolickim oraz z przedstawicielami Rady Ekumenicznej Kościołów. Tam również odmówi modlitwę Anioł Pański. Po południu, na zakończenie pobytu w Maroku, Franciszek odprawi mszę w hali sportowej imienia księcia Maulaja Abd Allaha. Ma w niej uczestniczyć około 10 tysięcy osób. Będzie to największa msza w historii tego kraju – podkreśla Watykan.",,
"Prezes PiS: mam nadzieję, że Radiu Maryja przybędzie narzędzi pracy ewangelizacyjnej","Mam nadzieję, że Radiu Maryja przybędzie narzędzi pracy ewangelizacyjnej i formacyjnej oraz instrumentów służących krzewieniu prawdy - napisał w liście do uczestników obchodów 26. rocznicy Radia Maryja prezes Prawa i Sprawiedliwości Jarosław Kaczyński.","„Rok temu obchodziliśmy 25. rocznicę powstania Radia Maryja. To było wspaniałe święto dla nas wszystkich i znakomita okazja do podsumowania niebywałego dorobku toruńskiej wspólnoty – w tymże ćwierćwieczu. Dziękowaliśmy wówczas Panu Bogu za te wszystkie dobrodziejstwa, które spłynęły na nas za sprawą ojców redemptorystów oraz współpracujących z nimi ludzi szlachetnych serc. Dziękowaliśmy również za to, że opatrzność postawiła na drodze naszego życia ojca Tadeusza Rydzyka” – wspomniał prezes PiS w liście, który odczytał minister spraw wewnętrznych i administracji Mariusz Błaszczak.Kaczyński dodał, że jego „zdumiewająca wyobraźnia, twórcza myśl oraz niespotykana moc ducha generująca niewyczerpane siły witalne pozwoliły na stworzenie ex nihilo (z niczego) tyluż jakże ważnych dla naszego bytu religijnego i narodowego instytucji”.Prezes PiS napisał też, że ma graniczącą z pewnością nadzieję, że kolejne ćwierć wieku będzie równie, a nawet bardziej twórcze, jak te pierwsze 25 lat. Wyraził przekonanie, że będzie ono „obfitowało we wspaniałe, twórcze inicjatywy”, „przybędzie narzędzi pracy ewangelizacyjnej i formacyjnej oraz instrumentów służących krzewieniu prawdy w przestrzeni medialnej i w życiu publicznym”. „Wierzę, że z tej toruńskiej służby Panu Bogu i ojczyźnie wyrośnie lepszy świat oraz Polska naszych marzeń. Życzę więc Ojcu Dyrektorowi, nam wszystkim oraz ojczyźnie by jak najdłużej patronował temu dziełu, by był inicjatorem i inspiratorem jeszcze wielu twórczych przedsięwzięć, rozszerzających sferę prawdy i dobra” – napisał Kaczyński.W obchodach 26. rocznicy powstania toruńskiej rozgłośni w hali widowiskowo-sportowej uczestniczą w sobotę m.in. minister spraw wewnętrznych i administracji Mariusz Błaszczak, minister obrony narodowej Antoni Macierewicz, minister środowiska Jan Szyszko, minister sprawiedliwości Zbigniew Ziobro, minister gospodarki morskiej i żeglugi śródlądowej Marek Gróbarczyk, szefowa kancelarii Prezesa Rady Ministrów Beata Kempa i minister z kancelarii Prezydenta RP Adam Kwiatkowski, kilkudziesięciu parlamentarzystów, przedstawiciele władz regionu i miasta oraz 15 biskupów. Uroczystej mszy świętej przewodniczy ordynariusz diecezji włocławskiej Wiesław Mering. Do Torunia przyjechały tysiące słuchaczy z różnych stron kraju i zagranicy.Radio Maryja rozpoczęło nadawanie programu 8 grudnia 1991 r., w święto Niepokalanego Poczęcia Najświętszej Maryi Panny. Początkowo audycji przez 14 godzin na dobę mogli słuchać tylko mieszkańcy Torunia i Bydgoszczy oraz okolicznych miejscowości. Obecnie dzięki przekazowi satelitarnemu i internetowemu audycje docierają do odbiorców na całym świecie. Redemptoryści od 1991 roku stworzyli w Toruniu również m.in. Telewizję Trwam i Wyższą Szkołę Kultury Społecznej i Medialnej.",,
Blokada za sprzedaż miejsc hotelowych na Krymie? Śledztwo ukraińskiej prokuratury,Ukraińska prokuratura wszczęła śledztwo przeciwko serwisowi Booking.com za jego współpracę z hotelami na zaanektowanym przez Rosję Krymie. Serwisowi może grozić nawet zablokowanie na Ukrainie – informują we wtorek ukraińskie media.,"Skargę na Booking.com, który pośredniczy w rezerwacji miejsc noclegowych, złożył w prokuraturze deputowany do parlamentu Ukrainy Heorhij Łohwynski.– Holenderska firma Booking.com nie tylko aktywnie współpracuje z bandyckimi władzami samozwańców, ale i otwarcie reklamuje i sprzedaje miejsca noclegowe w skradzionych Ukrainie sanatoriach i hotelach na Krymie – przekazał Łohwynski na swoim Facebooku.",,
"Minister klimatu: Będziemy inwestować w małą retencję, problematyka wodna  w centrum priorytetów","– Chciałbym zainicjować dyskusję z ministrem rolnictwa oraz gospodarki wodnej i żeglugi śródlądowej, abyśmy problematykę wodną ustawili w centrum naszych priorytetów – powiedział w „Kwadransie politycznym” , minister klimatu Michał Kurtyka.","Minister klimatu przyznał, że Polska ma tyle zapasów wody co Egipt. – Jesteśmy pod tym względem wyjątkiem w Europie. To zaskakujące, jak taki zielony – w naszym rozumieniu – kraj mógłby być tak słabo zaopatrzony w wodę. To dziedzictwo rabunkowej gospodarki wodnej. Zamiast myśleć o melioracji i małej retencji, poszliśmy w pewnym momencie w industrializację rolnictwa – wyjaśnił Kurtyka.  – Chciałbym zainicjować dyskusję z ministrem rolnictwa oraz gospodarki wodnej i żeglugi śródlądowej, abyśmy tę problematykę wodną ustawili w centrum naszych priorytetów – zadeklarował.",,
4 czerwca w ECS. Święto postkomuny i jej przyjaciół [OPINIA],"Coraz wyraźniej widać, że 4 czerwca liberalna opozycja świętuje swój sojusz z postkomunistami, zawarty ponad głowami większości społeczeństwa. I na jego szkodę.","Jest poranek 4 czerwca, tuż po siódmej rano. Warszawą rządzi jeszcze szum aut na ulicach (do pracy, rodacy!) i ptasie trele. Gdy zatem piszę dla państwa, ten felieton nie wiem jeszcze, jakich głupstw nagada w Europejskim Centrum Solidarności w Gdańsku Lech Wałęsa. Nie wiem też, choć mogę się domyślać, w czyją stronę strzyknie jadem zaproszony tam Leszek Jażdżewski. I czy będzie to obfity potok trucizn, czy tylko wąska strużka. Nie mam też jeszcze w ten piękny „lewy czerwcowy” poranek pewności, czy Donald Tusk na zapowiadanym na dziś gdańskim wiecu w ramach Święta Wolności i Solidarności będzie zagrzewał do boju z PiS tylko trochę, czy solidnie da upust powyborczej frustracji. Jednego jestem pewien: Leszek Balcerowicz z pewnością opowie, jak udana była polska transformacja. I nikt tam nawet przeciw temu nie syknie. Tak przy okazji, jak na mój gust, powinni  nazwę tego święta brać w cudzysłów, bo co ultraliberałowie i postkomuniści mają – do jasnej anielki – wspólnego z wolnością i solidarnością? No chyba, że bardzo specyficznie rozumianymi. Ja tu państwa zagaduję, ale czy w ogóle czytali państwo, jakie to atrakcje liberalne elity i ich postkomunistyczni przyjaciele planują na dziś w Europejskim Centrum Solidarności? Będzie oczywiście tort. Choć podobno Bronisław Komorowski wolał orła z czekolady, ale wszyscy się bali, że się tym orłem cały usmaruje (no dobrze, żarcik taki). Poza tortem będzie Lech Wałęsa. Liczę na dużo lolcontentu (treści, z których można się pośmiać) od naszego Noblisty, który przez lata rozmienił się na drobne, bo myślał, że jest cwańszy od Czesława Kiszczaka i jego kumpli. Będzie też wspomniany wyżej pan Komorowski, który opowie, jak to jest, gdy ci Michnik obiecuje drugą kadencję prezydentury, ale jednak nie dają ci zostać pod żyrandolem. I będzie też nie-magister Kwaśniewski Aleksander, dawny PRL-owski aparatczyk, wzorcowy symbol tego, że postkomunie przepoczwarzenie PRL w III RP opłaciło się znacznie bardziej niż niejednemu solidarnościowcowi i solidarnościówce z czasów karnawału Solidarności. Mam niemal smutną pewność, że z tych trzech to on będzie mówił najsensowniej – bo na szczęście (akurat to piszę bez cienia ironii) wziął się ponoć za chory goleń i inne filipińskie choroby.  Wróćmy do meritum. Cóż zrobić, że nomenklatura PZPR-owska i ludzie z ówczesnego aparatu opresji, w rodzaju Służby Bezpieczeństwa, znacznie lepiej wiedzieli, jak poradzić sobie w czasach terapii szokowej, urządzonej zresztą przez byłego PZPR-owca Leszka Balcerowicza. Taki to w dużej mierze współczesny polski liberalizm: z twarzą uwłaszczonych i przerobionych na neoliberałów byłych towarzyszy i ich przyjaciół z dawnej demokratycznej opozycji.  Taka to też była transformacja, która oczywiście musiała się wydarzyć, bo w obłędach gospodarki centralnie planowanej i realnego socjalizmu nie dało się już tkwić. Problemem jest jednak to, że liberalne elity programowo ucinały wszelkie publiczne dyskusje o wadach transformacji – co wprost wiązało się z krzywdą mnóstwa ludzi i schowaniem ich krzywdy w cień. Na dłuższą metę to właśnie błędy transformacji zaowocowały choćby dezindustrializacją Polski, w tym mniejszych miast, i kilkumilionową emigracją zarobkową. Nie może dziwić ta obecna fala hejtu ze strony liberalnych elit wobec społeczeństwa, które „źle wybiera” w wyborach. Ten hejt pokazuje jak liberalno-postkomunistyczny establishment postrzegał i postrzega znaczną część Polaków i Polek. I pokazuje, że takie słowa jak „wolność”, a szczególnie „solidarność” są w ich ustach wyświechtanym frazesem, gadżetem, który dobrze się sprzedaje na wielkich i mniejszych okolicznościowych imprezach ku czci okrągłostołowo-magdalenkowego kompromisu i jego skutków.  Ale to nie jest tak, że 4 czerwca 1989 r. nie należy wspominać. Należy, ale jako święto zmarnowanej szansy. I należy go świętować, ale tylko jako wyraz szacunku do mnóstwa tych, którzy nawet w warunkach częściowo wolnych wyborów, zagłosowali jednak przeciw komunistom. Ale wkrótce się przekonali, i to dość boleśnie, że dla istotnej części opozycji trwały jednak sojusz z byłym aparatem PRL będzie ważniejszy niż dobro społeczeństwa, prawda historyczna, rozliczenie krzywd.  I szybko się okazało, właśnie za sprawą fetowanej w wielu kręgach terapii szokowej, że to zwykłe polskie rodziny poniosą bolesne koszta przemian – a nie ci, którzy z sowieckiego nadania, bo przecież nie z woli społeczeństwa zdruzgotanego II wojną światową, byli panami Polski od 1944 r. I naprawdę, świetnie komponuje się z dzisiejszymi imprezami w ECS fakt, że Leszek Miller i Włodzimierz Cimoszewicz zyskali mandaty do europarlamentu jako kandydaci Koalicji Europejskiej, budowanej w znacznie mierze pod dyktando Platformy „Obywatelskiej”. ",,
Mosbacher: Zakup przez Polskę systemu HIMARS zwiększy bezpieczeństwo wschodniej flanki,Zakup przez Polskę amerykańskiego systemu artylerii rakietowej dalekiego zasięgu HIMARS zwiększa bezpieczeństwo Polski i NATO na wschodniej flance – oceniła ambasador USA w Polsce Georgette Mosbacher.,"„Zakup przez Polską Armię HIMARS (High Mobility Artillery Rocket System) zwiększa bezpieczeństwo Polski i NATO na wschodniej flance oraz jest kolejnym krokiem we wzmacnianiu USA-PL współpracy militarnej. Gratulacje!” – napisała ambasador na Twitterze.W zeszłym tygodniu w Warszawie została potwierdzona umowa o zakupie dywizjonu HIMARS za 414 mln dolarów. Do 2023 r. Polska ma otrzymać 20 wyrzutni, w tym 18 bojowych i dwóch w wersji ćwiczebnej, amunicję o zasięgu 70 i 300 km, pojazdy dowodzenia, zaopatrzenia i ewakuacji, a także wsparcie logistyczne, szkoleniowe i techniczne.Prezydent Andrzej Duda także wyraził przekonanie, że zakup przez zestawów HIMARS nie tylko zwiększy potencjał polskiej armii, ale przyczyni się do bezpieczeństwa regionu i wschodniej flanki NATO; wskazywał na to również minister obrony Mariusz Błaszczak. W uroczystości uczestniczył wiceprezydent USA Mike Pence.",,
Premier do harcerzy: Niech Polska będzie dla was najważniejszym drogowskazem,"Niech Polska będzie dla was najważniejszym drogowskazem – mówił harcerzom premier Mateusz Morawiecki, który w sobotę w Rybakach na Warmii wziął udział w apelu inaugurującym Zlot 30-lecia Związku Harcerstwa Rzeczypospolitej.","Szef rządu, zwracając się do uczestników jubileuszowego zlotu, podkreślał, że to od postawy młodych ludzi zależy przyszłość Polski.Jak mówił, jest przekonany, że wszyscy obecni w tym miejscu chcą, by Rzeczpospolita rosła w siłę, żeby dzieci i młodzież wychowywały się w duchu patriotyzmu i wiary w przyszłość. – Dlatego na waszych barkach spoczywa to pytanie „Quo vadis Poloniae”. I od odpowiedzi, której udzielicie, będzie zależał XXI wiek, a może i nasze dalsze dzieje w przyszłości – zaznaczył. – Każdego dnia musimy potwierdzać druhny i druhowie, że idziemy właściwą drogą, która we współczesnym świecie wymaga wielkiej odwagi, dyscypliny i sprawności, ale najbardziej wiedzy, kompetencji, nauki. To jest ten kierunek, który będzie wytyczał szlak zwycięskich narodów i państw w rywalizacji pokojowej – mówił. Premier zapewnił harcerzy, że widzi ich działania, docenia je, cieszy się z nich. – Polska jest z nich dumna. Niech więc Polska będzie dla was najważniejszym drogowskazem. Niech wasze życie będzie drogą budowy silnej, wspólnotowej, solidarnej, wspaniałej, szczęśliwej Rzeczypospolitej – podkreślił. Morawiecki dziękował harcerzom za ideały, którymi się kierują, Jak dodał, wie doskonale, że dla Związku Harcerstwa Rzeczypospolitej nasza ojczyzna to nie jest rzecz pospolita. – To jest rzecz wyjątkowa, to nasza matka, którą kochamy nad życie – zaznaczył. Według organizatorów zlotu w Rybakach, jest to największe harcerskie spotkanie w ramach świętowania jubileuszu istnienia ZHR. W obozie – zbudowanym w otoczonym lasami ośrodku warmińskiego Caritasu nad jeziorem Łańskim – kwateruje ok. 6 tys. harcerek i harcerzy z kraju i zagranicy. Najmłodszy uczestnik ma dwa miesiące, bo oprócz członków ZHR przyjechały na zlot także rodziny związane z Kołami Przyjaciół Harcerstwa. Aby przygotować tzw. gniazda, tj. podobozy dla wszystkich uczestników rozbito ponad tysiąc namiotów, a do tzw. kwaterki, czyli przygotowania infrastruktury obozu wykorzystano 60 tys. gwoździ i blisko 10 tys. żerdzi. Jubileuszowy zlot potrwa do 11 sierpnia. W najbliższą niedzielę uczestnicy będą pielgrzymować do Sanktuarium Matki Boskiej Gietrzwałdzkiej, a w kolejnych dniach mają m.in. wziąć udział w grze miejskiej w Olsztynie, Jubileuszowych Igrzyskach Sportowych ZHR, licznych warsztatach, zabawach, koncertach turniejach stopni harcerskich i zdobywaniu nowych sprawności. Honorowy patronat nad zlotem objęli Prezydent RP Andrzej Duda i Prezes Rady Ministrów Mateusz Morawiecki. Związek Harcerstwa Rzeczypospolitej to druga co do wielkości (po ZHP) organizacja harcerska w Polsce. Skupia 17,5 tys. członków. Powstał 12 lutego 1989 r. w Warszawie. Organizacja odwołuje się do tradycji skautingu i harcerstwa polskiego, kontynuuje zasady programowe Związku Harcerstwa Polskiego z lat 1918-1939, prowadzi wychowanie w duchu chrześcijańskim.",,
Turcja wyrzuca ambasadora Izraela. Szybka reakcja Tel Awiwu,"Ambasador Izraela w Ankarze został wezwany do MSZ Turcji, gdzie poproszono go o tymczasowe opuszczenie kraju - poinformował we wtorek urzędnik resortu, chcący zachować anonimowość. W odpowiedzi Izrael nakazał opuszczenie kraju konsulowi Turcji w Jerozolimie.","Ministerstwo Spraw Zagranicznych poinformowało o wezwaniu konsula i poleceniu „wyjazdu na konsultacje na nieokreślony czas”. To odpowiedź na wcześniejsze analogiczne żądanie Ankary wobec izraelskiego ambasadora.Turecki prezydent Recep Tayyip Erdogan, w kontekście starć izraelsko-palestyńskich, powiedział o premierze Izraela Benjaminie Netanjahu, że kieruje „państwem apartheidu” oraz że „ma na rękach palestyńską krew”.Ambasador Izraela, pełniący misję dyplomatyczną w Ankarze, został wezwany we wtorek do opuszczenia Turcji i powrotu do Izraela. Jest to dyplomatyczna odpowiedź na krwawe zamieszki, jakie miały miejsce w Strefie Gazy. W poniedziałek rząd Turcji wezwał swych ambasadorów w USA i Izraelu na konsultacje w związku z sytuacją w Strefie Gazy, gdzie doszło do krwawych starć palestyńsko-izraelskich, po tym jak Stany Zjednoczone przeniosły swoją ambasadę w Izraelu z Tel Awiwu do Jerozolimy.Podczas protestów, do których doszło na granicy Izraela i Strefy Gazy, zostało zabitych przez izraelskie wojsko ponad 60 osób. Rannych zostało 2700 osób, część z nich wskutek ostrzału ostrą amunicją.",,
Bloomberg: Putin zaproponował Trumpowi referendum w Donbasie,"Prezydent Rosji zdradził rosyjskim dyplomatom, że na szczycie w Helsinkach zaproponował prezydentowi Stanów Zjednoczonych Donaldowi Trumpowi referendum w Donbasie pod międzynarodowymi auspicjami. Miałoby to pomóc w rozwiązaniu konfliktu we wschodniej Ukrainie.","Informację taką podała amerykańska agencja prasowa Bloomberg, która powołuje się na dwie osoby uczestniczące w spotkaniu z Putinem przy zamkniętych drzwiach w rosyjskim Ministerstwie Spraw Zagranicznych. Z relacji wynika, że prezydent Rosji mówił prezydentowi Trumpowi o referendum pod międzynarodowymi auspicjami, w którym mieszkańcy części Donbasu, która pozostaje pod kontrolą separatystów, zdecydowaliby o swoim statusie.  To miałoby rozwiązać konflikt na wschodzie Ukrainy. Jeden z informatorów agencji twierdzi, że amerykański prezydent zgodził się, aby publicznie nie ujawniać tej propozycji, by miał czas na jej przemyślenie.",,
Berkut wyszedł na ulice i zaczął strzelać do ludzi. Ukraińcy czczą bohaterów krwawych starć w Kijowie,W pierwszą rocznicę tzw. czarnego czwartku na Ukrainie obchodzony jest Dzień Bohaterów Niebiańskiej Sotni. W czwartek 20 lutego 2014 r. w starciach demonstrantów z milicją na Majdanie Niepodległości w Kijowie zginęło ok. 80 osób. W sumie podczas rewolucji życie oddało ponad 100 osób. Święto ku ich pamięci ustanowił wydanym w ubiegłym tygodniu dekretem prezydent Petro Poroszenko. O godz. 17.50 czasu polskiego planowane jest jego wystąpienie na Majdanie.,"Kijowski Majdan Niepodległości stał się centrum protestów, które rozpoczęłysię 21 listopada 2013 r. po decyzji ówczesnych władz Ukrainy o wstrzymaniuprzygotowań do podpisania umowy stowarzyszeniowej z Unią Europejską. W nocy z 21 na 22 listopada przeciwko decyzji protestowało około 2 tys. ludzi. 24 listopada w marszu poparcia dla integracji europejskiej przeszło ulicami Kijowa 100 tys. ludzi. Manifestacje nie ustawały w kolejnych dniach, a na Majdanie stale gromadzili się demonstranci. Protesty nasiliły się 29 listopada, gdy ze szczytu Partnerstwa Wschodniego w Wilnie nadeszła wiadomość, że prezydent Wiktor Janukowycz nie podpisał umowy z Unią. Na Majdanie zebrało się ok. 10 tys. ludzi. W centrum Kijowa pojawiły się liczne oddziały milicji, w tym specjalnej formacji Berkut, które przy użyciu pałek i gazu rozproszyły demonstrantów. Protesty, które nasiliły się w grudniu, trwały też w styczniu i lutym 2014 r. Apogeum konfliktu18 lutego miała się odbyć pokojowa manifestacja przed parlamentem. – Ustawiliśmy się ładnie. Poszliśmy przez park koło Rady Najwyższej. Niektórzy byli nawet specjalnie ładniej ubrani. Niewiele osób mogło jednak przypuszczać, czym to się skończy – wspominał uczestnik zajść w rozmowie z Polskim Radiem. Sytuacja wymknęła się jednak spod kontroli. Funkcjonariusze i wandale na usługach władz, tzw. tituszki, zaatakowali demonstrantów. Zginęło kilkadziesiąt osób. Milicja próbowała szturmować Majdan. Kijowianie dali odpór: wzmacniali barykady, zrywali bruk, robili koktajle Mołotowa.                                                    Wydarzenia na Majdanie zapoczątkowały rewolucję na Ukrainie (fot. arch. PAP/SERGEY DOLZHENKO) Niebiańska Sotnia Sytuacja uspokoiła się 19 lutego, jednak już następnego dnia Berkut zaatakował budynek Konserwatorium na Majdanie, gdzie znajdował się szpital uczestników demonstracji. Regularne walki rozpoczęły się, gdy odziały samoobrony przeszły do ofensywy. Odbiły one utracone 18 lutego pozycje. Do najbardziej krwawych wydarzeń doszło przy ulicy Instytuckiej. Tam rozpoczęli swoją działalność snajperzy. Uczestnicy Majdanu szli prosto pod ich kule, strzelali także funkcjonariusze policji. Demonstranci zasłaniali się tarczami z dykty, ratowali rannych, a w rezultacie sami ginęli. To właśnie 20 lutego jest najtragiczniejszym dniem wydarzeń na Majdanie. W rezultacie starć demonstrantów z siłami MSW zginęło co najmniej 70 osób, ponad 500 zostało rannych. To był tzw. czarny czwartek. W sumie podczas rewolucji zginęło ponad 100 osób, o zabitych w tym czasie mówi się Niebiańska Sotnia. 21 lutego Janukowycz i opozycja podpisali porozumienie ws. rozwiązaniakryzysu na Ukrainie. Jego głównymi punktami było: przywrócenie w ciągu 48godz. konstytucji z 2004 r. ograniczającej uprawnienia prezydenta; w ciągu 10 dni powołanie rządu koalicyjnego; do września 2014 r. opracowanie nowej konstytucji, „równoważącej kompetencje prezydenta, rządu i parlamentu”; do grudnia 2014 r. – zorganizowanie wcześniejszych wyborów prezydenckich. Rada Najwyższa przywróciła konstytucję z 2004 r., przyjęła ustawę zwalniającą z odpowiedzialności karnej uczestników protestów w Kijowie. Zmierzch Janukowycza22 lutego 2014 r. parlament ukraiński przyjął pakiet aktów prawnych i decyzji personalnych, m.in.: Janukowycz został odsunięty od pełnienia obowiązków prezydenta; wyznaczono datę przyspieszonych wyborów prezydenckich na 25 maja; przyjęta została rezolucja o natychmiastowym zwolnieniu Julii Tymoszenko z więzienia. Po obaleniu rządów Janukowycza w wyniku rewolucji na Majdanie, były prezydent uciekł do Rosji. Obecnie jest ścigany przez władze Ukrainy i Interpol międzynarodowymi listami gończymi.                                                    Starcia w Kijowie przybierały bardzo brutalne formy (fot. arch. PAP/SERGEI CHIRIKOV) Nowym prezydentem Ukrainy został Petro Poroszenko. Z kolei po wyborach parlamentarnych powstała koalicja rządowa „Europejska Ukraina” mającą w Radzie Najwyższej większość konstytucyjną. Najpierw Krym, później „republiki”Po tym, gdy władzę stracił Janukowycz, a państwo obrało prozachodni kurs, pod koniec lutego 2014 r. rozpoczęła się rosyjska akcja polityczna i militarna na Półwyspie Krymskim. Powstałe wówczas prorosyjskie władze Krymu przeprowadziły w połowie marca 2014 r. referendum, w którym głosujący opowiedzieli się za przyłączeniem Krymu do Rosji. Choć Zachód nie uznał wyników, faktycznie Krym został przyłączony do Rosji. Od kwietnia 2014 r. na wschodzie Ukrainy prorosyjscy separatyści zaczęli opanowywać najpierw budynki administracji państwowej, domagając się federalizacji Ukrainy, a nawet przyłączenia wschodnich obwodów do Rosji. Powstały samozwańcze republiki: Doniecka i Ługańska, a konflikt zbrojny nasilał się.                                                    20 lutego 2014 r. na Majdanie w Kijowie zginęło ok. 80 osób  (fot. arch. PAP/SERGEY DOLZHENKO) Na początku lutego przywódcy Niemiec, Francji, Rosji i Ukrainy rozmawiali na temat zakończenia walk na wschodniej Ukrainie. Przyjęte w Mińsku porozumienie złożone z 13 punktów przewiduje m. in. wstrzymanie działań bojowych i wycofanie ciężkiej broni z linii frontu na wschodniej Ukrainie. Porozumienie, obowiązujące formalnie od 15 lutego, nie spowodowało jednakwstrzymania walk, a walki wokół miasta Debalcewe zmusiły ukraińskie wojska do odwrotu.",,
W czerwcu werdykt KRRiT ws. MUX-1,Wyniki konkursu na ostatnie cztery miejsca na multipleksie cyfrowym znane będą w czerwcu – poinformował we wtorek przewodniczący KRRiT Jan Dworak. Nowi nadawcy będą jednak mogli zacząć emisję najwcześniej za rok.,"– Obecnie przeglądamy całą dokumentację pod względem formalnym i prowadzimy korespondencję z uczestnikami konkursu tam, gdzie jest to niezbędne. Spodziewam się, że proces koncesyjny zostanie zakończony przed wakacjami, czyli że w czerwcu podjęte zostaną uchwały KRRiT w tej sprawie – zapowiedział przewodniczący KRRiT Jan Dworak, który był we wtorek gościem Ogólnopolskiej Konferencji Operatorów Komunikacji Elektronicznej w Toruniu.Konkurs dotyczy koncesji na cztery programy telewizyjne o charakterze: społeczno-religijnym, filmowym, edukacyjno-poznawczym i dla dzieci w wieku od czterech do 12 lat. Będą one nadawane na ogólnodostępnym multipleksie pierwszym (MUX-1), obecnie częściowo zajętym przez programy telewizji publicznej.– Proces koncesyjny jest prowadzony równolegle dla wszystkich czterech kanałów. W związku z tym przewiduję, że także decyzja zostanie podjęta i ogłoszona równocześnie – zaznaczył Dworak.Po uprawomocnieniu się decyzji KRRiT nowi nadawcy będą musieli czekać z rozpoczęciem nadawania do czasu zwolnienia pasm czasowo zajmowanych przez TVP. Publiczny nadawca ma czas, by to zrobić do 27 kwietnia 2014 r.Prezes TVP Juliusz Braun, który także był gościem toruńskiej konferencji, zapowiedział, że ten termin nie zostanie znacząco skrócony. – To może nastąpić najwyżej kilka dni, może tydzień wcześniej – dodał.Jak zapewnił we wtorek Przemysław Kurczewski, prezes spółki Emitel obsługującej nadajniki telewizyjne, jego firma jest technicznie przygotowana na ten moment, by natychmiast umożliwić zwycięzcom konkursu koncesyjnego uruchomienie nadawania. Przypomniał, że przy starcie pozostałych multipleksów nie było poważniejszych problemów, a nadawcy dokładali wszelkich starań, by jak najszybciej rozpocząć emisję swoich kanałów.Na trwający obecnie konkurs wpłynęło 16 wniosków. Najwięcej kontrowersji wzbudza konkurs na program społeczno-religijny, w którym bierze udział nadawca TV Trwam, fundacja Lux Veritatis. Władze fundacji, m.in. o. Tadeusz Rydzyk, zarzucają KRRiT dyskryminację w procesie przyznawania miejsca na multipleksie.Zaproszona do dyskusji w Toruniu Lidia Kochanowicz, dyrektor i członek zarządu Fundacji Lux Veritatis – właściciela TV Trwam, podkreślała, że jej stacja znacząco odróżnia się od pozostałych uczestników konkursu, gdyż fundacja nie jest nastawiona na zysk. Jednocześnie wskazała, że program TV Trwam jest w znacznej części adresowany do słabych grup społecznych: emerytów, rencistów i bezrobotnych, którzy mają niewielką siłę nabywczą i choć stanowią – w jej ocenie – około 25 proc. widowni telewizyjnej – to nie są atrakcyjni dla innych stacji.Jan Dworak nie chciał odnosić się podczas dyskusji do zarzutów Fundacji Lux Veritatis, która uważa, że była dyskryminowana w dotychczasowych konkursach. Jak zaznaczył, obecnie zajmują się tym inne organy państwowe: komisje sejmowe, prokuratura i sąd administracyjny.– Zapewniam, że w obecnym konkursie fundacja ma pełne szanse na uzyskanie koncesji, identyczne jak wszyscy pozostali jego uczestnicy – dodał Dworak.",,
„PiS buduje mit prezydentury”,"– Rocznica smoleńska nie zmieni złego stanu rzeczy, który jest efektem polityki – powiedział w TVP Info Aleksander Kwaśniewski. Były prezydent mówił m.in. o upolitycznieniu katastrofy pod Smoleńskiem, głębokich podziałach na scenie politycznej oraz mitologizacji prezydentury Lecha Kaczyńskiego.","– Dla większości Polaków żałoba się teraz skończy, dla części nie, ja nie wierzę, że obchody pierwszej rocznicy katastrofy przywrócą nam ten nastrój, który panował przez kilka dni po tragedii. Podziały są bardzo głębokie, myślę, że głębsze niż rok temu – mówił Aleksander Kwaśniewski. Według prezydenta katastrofa uznana została za istotny oręż polityczny i nie ma możliwości, aby rocznica coś tu zmieniła. – To jest wielki problem Polski, że my reagujemy na dwóch płaszczyznach: tej wspaniałej, gdy tracimy kogoś ważnego, bliskiego, potrafimy być zjednoczeni i wykazywać solidarność. Ale potem zaczyna się codzienność i wraca ta nasza zawiść – dodał były prezydent. Według niego każdy polityk, który buduje dialog i porozumienie jest symbolem takiej solidarności. Ale takich osób jest za mało… – Trzeba umieć ze sobą współpracować, różniąc się między sobą. Różnice są charakterystyczne dla demokracji. Ale ważne, żeby utrzymać dialog i o ważnych sprawach jednak rozmawiać – podkreślił Kwaśniewski. Jak dodał, podział między różnymi środowiskami jest coraz większy. – To już nawet nie rów, a kanion – powiedział gość TVP Info.Aleksander Kwaśniewski odniósł się też do pomysłu uhonorowania prezydenta Lecha Kaczyńskiego pomnikiem. – Przeżywanie tragedii było, moim zdaniem, bardzo szczere. W którymś momencie, można to wiązać z decyzją o pochówku na Wawelu, może chwilę wcześniej, czy później, zaczęła się polityka. Zaczęło się budowanie mitu – mitu prezydentury, która w istocie, nazwijmy to delikatnie, była prezydenturą kontrowersyjną – mówił Kwaśniewski. Zwrócił uwagę, że przez to nie pozwala się na debatę o tej prezydenturze, o źródle konfliktu, między prezydentem, a rządem i o innych sprawach. – Nie neguję, że pomniki należą się, byle były ładne, ale ta chęć zbudowania pomnika prezydentowi to dalszy ciąg procesu mitologizacji osoby, prezydentury i PiS-u i ucieczką od rzeczywistej oceny tego okresu – mówił. Prezydent Kwaśniewski wypowiedział się też na temat zbliżających się wyborów parlamentarnych. – Te wybory nie są jeszcze rozstrzygnięte i wszystko może się zdarzyć – mówił. Według niego Prawo i Sprawiedliwość pokazuje na razie strategię na utrzymanie swojego żelaznego elektoratu, czyli 20 procent z plusem. – Ale, czy ta strategia buduje jakąś koncepcję państwa? – pytał. Przestrzegł też przed ewentualną koalicją Sojuszu Lewicy Demokratycznej z Prawem i Sprawiedliwością. – Wydaje się, że ta koalicja jest programowo niemożliwa, historycznie tym bardziej. Nawet sobie tych rozmów koalicyjnych nie wyobrażam – mówił. Zauważył też, że elektorat lewicy takiego ruchu na pewno by nie zrozumiał.",,
"Kurdowie apelują do USA o pomoc. Twierdzą, że Turcja łamie zawieszenie broni","Dowodzone przez Kurdów Syryjskie Siły Demokratyczne (SDF) twierdzą, że Turcja i jej syryjscy sojusznicy rozpoczęli ofensywę lądową atakując trzy wioski. W oświadczeniu Kurdowie wezwali Stany Zjednoczone do natychmiastowej interwencji i powstrzymania ataku.","SDF przekazało, że atak sił tureckich na wioski miał miejsce „poza obszarem zawieszenia broni” i w ten sposób doszło do zerwania poniedziałkowego porozumienia. Kurdowie podają, że zmusiło to tysiące cywilów do ucieczki. Przedstawiciel SDF Mustafa Bali zastrzegł, że kurdyjskie siły skorzystają z przysługującego im prawa do samoobrony.W poniedziałek dwa najbardziej wpływowe państwa w Syrii, Rosja i Turcja, porozumiały się w sprawie wspólnego stworzenia strefy buforowej o szerokości 32 kilometrów. Żołnierze obu krajów mieli utworzyć wspólne patrole i usunąć stamtąd bojowników, którzy jeszcze mieliby się tam znajdować.Z terenów, na których jeszcze kilka dni temu trwała turecka ofensywa, uciekło niemal 200 tysięcy osób. Większość Kurdów utknęła w mieście Hasaka. Tylko nielicznym udało się przekroczyć granicę Syrii i znaleźć się w sąsiednim irackim Kurdystanie.",,
Rzeczniczka Razem: płeć rodziców nie ma znaczenia. Resztę zweryfikują służby,"Zarówno rodzina, w której jest dwóch ojców, dwie matki, jak i taka, w której są rodzice obu płci – może być rodziną nieszczęśliwą i szczęśliwą; nie płeć o tym decyduje – uważa Dorota Olko, rzeczniczka Partii Razem. W studiu programu „Twój Wybór” goście dyskutowali o tym, czy próba zmiany definicji małżeństwa i postulaty adopcji przez pary homoseksualne są atakiem na rodzinę i dzieci.","Zdaniem rzeczniczki Razem „są różne rodziny”. – Standardem powinna być rodzina gwarantująca dziecku bezpieczeństwo – powiedziała Olko. Jak wskazała, ośrodki adopcyjne, które pomagają przy procedurze adopcji, bardzo wnikliwie sprawdzają pary, które starają się o dzieci. – Myślę, że to one są najlepiej wykwalifikowanymi służbami, przygotowanymi do tego, by te rodziny sprawdzić – stwierdziła.– To, czy dziecko będzie bezpieczne, czy będzie miało zapewniony byt i będzie się rozwijać jest niezależne od tego, jakiej płci są rodzice, czy jest tylko jedno czy dwójka – powiedziała Olko i dodała, że to nie płeć decyduje o tym, czy rodzina jest szczęśliwa czy nie.Wywód rzeczniczki Partii Razem skomentował senator PiS Jan Maria Jackowski jako „próbkę ideologii”. – To, co usłyszeliśmy, to taka neomarksistowska koncepcja; mieliśmy walkę klas, teraz mamy wojnę płci – stwierdził polityk. Jak dodał,  nowa lewica przerzuca tematy obyczajowe na obszar rodziny, obszar „polityki niby-równościowej”.Z poglądami Doroty Olko nie zgadza się także Robert Winnicki. Zdaniem posła Konfederacji „role płciowe to coś, co konstytuuje tożsamość człowieka”. – Fundowanie dziecku na początku jego rozwoju dwóch osób tej samej płci, tworzących jakiś tam związek to jest po prostu zaburzenie rozwoju dziecka, jego funkcjonowania od początku – powiedział i dodał, że „to coś horrendalnego”.",,
YouTube kasuje propagandę rosyjskiej telewizji,"Platforma YouTube skasowała propagandowy film rosyjskiej stacji telewizyjnej Rossija-1, w którym powielano kłamstwa, dotyczące historii Polski. Zgodnie z kremlowską narracją w programie zarzucono, że II RP ściśle współpracowała z III Rzeszą Hitlera i była państwem antysemickim. O kłamstwach rosyjskiej telewizji pisał w środę portal tvp.info. Dzień później film zniknął z YT.","„Ten film został usunięty z powodu naruszenia zasad YouTube dotyczących treści drastycznych i zawierających przemoc” – taki komunikat widnieje w miejscu nagrania na YouTube, gdzie jeszcze kilka godzin temu znajdował się materiał szkalujący i zakłamujący polską historię.  Chodzi o program „Wiesti Niedieli”, który jest emitowany przez telewizję Rossija-1, a który prowadzi Dmitrij Kisieliow, nazywany Goebbelsem Putina. O emisji programu i jego kłamstwach pisał w środę portal tvp.info.  We fleszowej zapowiedzi programu przedstawiono zbitkę ujęć filmowych Adolfa Hitlera z prezydentem Polski Andrzejem Dudą, padło też stwierdzenie, że „Duda obraził się na Izrael” – w kontekście decyzji o nieobecności w Jerozolimie, gdzie organizatorzy nie pozwolili polskiemu prezydentowi dojść do głosu. Prowadzący program mówił też o uchwale Sejmu RP, w której „wina za wybuch II wojny światowej jest rozłożona równo na Niemcy i Związek Sowiecki, zaś Polska w tej historycznej konstrukcji to ofiara”. – Taką cyniczną falsyfikację historii na poziomie państwowym skomentowała rzeczniczka MSZ Rosji Maria Zacharowa – opowiada.  „Można odnieść wrażenie, że tak jak w czasach inkwizycji, nauka została ogłoszona przez polski Sejm herezją, a zwolenników faktów historycznych oskarżono o czary. Oto, jak ideologia zwycięża prawdę” – komentowała.  – Polscy posłowie uwierzyli, że za pomocą jednego papierka będą mogli zmienić przeszłość, oczyścić się ze ścisłego wojskowo-politycznego sojuszu Polski z Hitlerem, który uczynił możliwym spisek monachijski o rozbiorze Czechosłowacji w 1938 r. i który określił dalszą ekspansję Niemiec – kontynuował prowadzący program.",,
"Putin kokietuje Europę? „Nie chcemy zimnej wojny, ale przywrócenia zaufania”","Władimir Putin zapewnił w piątek, że Rosja nie chce nowej zimnej wojny i skrytykował proces rozszerzania NATO. Podczas dyskusji na forum gospodarczym w Petersburgu prezydent Rosji opowiedział się za „przywróceniem zaufania” w relacjach z Unią Europejską.","Podczas dyskusji w ramach 20. Międzynarodowego Forum Gospodarczego w Petersburgu do Putina skierowano pytanie o to, czy Rosja i Zachód przechodzą do „zimnej wojny na nieco niższym szczeblu”.  „Nie chcemy zimnej wojny”– My na pewno tego nie chcemy. Nie jest to koniecznie. Główną logiką rozwoju stosunków międzynarodowych, jak dramatyczne by one były, nie jest mimo wszystko logika globalnej konfrontacji – powiedział prezydent Rosji. „UE kluczowym partnerem handlowym Rosji”– Biznes europejski chce współpracować z Rosją, politycy powinni go usłyszeć – dodał prezydent Rosji. Wspomniał o rozmowach z przedstawicielami biznesu niemieckiego i francuskiego. Zadeklarował, że Rosja „nie żywi urazy” i jest gotowa pójść na rękę europejskim partnerom. Putin zapewnił też, że Unia Europejska pozostaje kluczowym partnerem handlowym i gospodarczym jego kraju. Opowiedział się za przywróceniem zaufania w relacjach z Unią, a pierwszym krokiem w kierunku uregulowania wzajemnych stosunków może być wznowienie kontaktów ekspertów na temat handlu i regulacji celnych. Powiedział również, że Rosja „wiąże swoją przyszłość i swój sukces z otwartością na świat i szeroką współpracą w interesach rozwoju”. Jak mówił prezydent Rosji, jego kraj proponuje ideę stworzenia wielkiego partnerstwa eurazjatyckiego, w którym mogłyby uczestniczyć Chiny, Indie, Pakistan, Iran i partnerzy Rosji z poradzieckiej Wspólnoty Niepodległych Państw. – Ten projekt wielkiej Eurazji jest otwarty dla Europy – zapewnił.",,
Synek zmarłego strażaka-ochotnika odebrał medal za ojca. Nie wyjął smoczka,"19-miesięczny syn zmarłego w czasie akcji strażaka-ochotnika Geoffreya Keatona w czasie uroczystego pogrzebu ojca odebrał nadany mu pośmiertnie medal za odwagę. 32-letni bohater zmarł w wypadku wozu strażackiego, do którego doszło w czasie akcji gaśniczej. Pogrzeb strażaka odbył się w Pinegrove Memorial Park w Minchinbury niedaleko Sidney w Australii.","Pośmiertne medale za odwagę i honorową służbę Geoffreya Keatona do piersi półtorarocznego Harveya przypiął komisarz straży pożarnej Nowej Południowej Walii Shane Fitzsimmons. Dziecko w czasie uroczystości pożegnalnych ustawiło na trumnie ojca kubek z napisem: „Tatusiu kocham Cię jak stąd do księżyca i z powrotem”.  Strażaka żegnali też pogrążeni w smutku członkowie brygady Horsley Park, w której pracował Keaton. Ekipa cały czas walczy o powstrzymanie pożarów buszu w regionie.  W uroczystości uczestniczył także premier Australii Scott Morrison z żoną Jenny. – Uhonorowanie jego wielkiej ofiary i ogromnej służby było dla nas niezmiernie ważne – powiedział premier dziennikarzom. Jak dodał, niestety, wkrótce będą uczestniczyć jeszcze w dwóch tak smutnych uroczystościach.   W przyszłym tygodniu bowiem odbędzie się pogrzeb zmarłego w tym samym wypadku 36-letniego Andrew O’Dwyera. Z kolei w poniedziałek w akcji gaśniczej pożarów lasów zginął inny strażak i przyszły ojciec – Sam McPaul.  W wyniku pożarów w stanach Nowa Południowa Walia, Australia Południowa, Wiktoria i Queensland zginęło co najmniej kilkanaście osób. Ogień zniszczył ponad tysiąc domów; większość z nich znajdowała się w Nowej Południowej Walii.",,
"Rosyjski politolog: Putin, jak Stalin, chce ratować państwo bez względu na cenę","Władimir Putin chce oczyścić imię Józefa Stalina przed świętowaniem 75-rocznicy zakończenia II wojny światowej - tak tłumaczy niedawne wypowiedzi prezydenta Rosji politolog Stanisław Biełkowski. Z kolei były wiceminister, obecnie opozycjonista Władimir Miłow tłumaczy je m.in. chęcią podtrzymania mitu o wielkim zwycięstwie nad hitlerowskimi Niemcami.","Od dwóch tygodni Władimir Putin i część czołowych, rosyjskich polityków oskarżają Polskę i kraje zachodniej Europy o zmowę z hitlerowskimi Niemcami. W specjalnym oświadczeniu premier Polski Mateusz Morawiecki napisał, że Władimir Putin w pełni świadomie kłamie na temat naszego kraju. Politolog Stanisław Biełkowski stwierdził w audycji Radia Svoboda, że wypowiedzi szkalujące Polskę i inne kraje europejskie mają zdjąć ze Związku Radzieckiego odpowiedzialność za wywołanie II wojny światowej. Biełkowski podkreślił, że Władimir Putin, podobnie jak Stalin chce ratować państwo bez względu na cenę. Jednocześnie rosyjski politolog przypomniał, że polityka Stalina doprowadziła do śmierci milionów ludzi. Z kolei były wiceminister, obecnie opozycjonista Władimir Miłow tłumaczy wypowiedzi Putina koniecznością odsunięcia uwagi opinii publicznej od problemów społeczno-gospodarczych i chęcią podtrzymania mitu o wielkim zwycięstwie nad hitlerowskimi Niemcami. - To obrzydliwe, ponieważ oni z tym nie mają niczego wspólnego. Ich duchowi ojcowie siedzieli w gabinetach NKWD, gdy w tym czasie cały kraj walczył - stwierdził Miłow na antenie Radia Svoboda. Wcześniej wypowiedzi Władimira Putina skrytykowali, urzędujący w Warszawie ambasadorowie: Izraela, Niemiec i Stanów Zjednoczonych.",,
Wysokie kary dla pedofilów – apeluje dziennikarka „GW”,"– Wysokie odszkodowania dla ofiar, uznanie wszystkich kontaktów seksualnych z dziećmi za gwałt, zaostrzenie kar za takie przestępstwa, zakaz wszelkich kontaktów z dziećmi dla sprawców – to propozycje walki z pedofilią sformułowane przez Joannę Kopińską. Dziennikarka „Gazety Wyborczej” przyznała niedawno, że „problem z wprowadzaniem skutecznych rozwiązań i odsłanianiem prawdy” ma „nie tylko Kościół”. „Pisałam o przemocy w szpitalach, domach spokojnej starości czy wśród polityków” – przypomina. Dziennikarka niedawno mówiła, że minister Ziobro zrobił więcej dla ofiar pedofilii niż wszyscy poprzedni szefowie resortu sprawiedliwości.","Kopińska w artykule opublikowanym na portalu vogue.pl. wskazuje na konieczność wprowadzenia zmian w prawie.  Apeluje o sformułowanie „nowej linii orzeczniczej”, która ma zagwarantować „wysokie odszkodowania dla ofiar pedofilii, molestowania, gwałtów, znęcania”.   „Większość ofiar gwałtów przez lata otrzymywała śmiesznie niskie odszkodowania. W minionym roku po raz pierwszy przyznano milion złotych bohaterce mojego reportażu, wielokrotnie gwałconej przez księdza”. Dziennikarka uważa, że „wszystkie kontakty seksualne osoby dorosłej z dzieckiem powinno się uznawać za gwałt i odpowiednio surowiej karać” ponieważ „dziecko absolutnie nie może podjąć świadomej decyzji, że godzi się na akt seksualny”. Zwraca także uwagę na problem „obrony katów, gdy należą do osób z wysoką pozycją”. Rząd premiera Mateusza Morawieckiego złożył w Sejmie projekt ustawy nowelizującej kodeks karny. Przestępstwa pedofilskie będą zagrożone karą nawet do 30 lat pozbawienia wolności, a gdyby w konsekwencji gwałtu dziecko zmarło – dożywocia. Teraz górna granica kary za takie zbrodnie, nawet popełnione ze szczególnym okrucieństwem wynosi 15 lat. Rząd chce także, by przestępstwa tego rodzaju nie ulegały przedawnieniu, które powoduje, że po pięciu latach – taki okres przedawnienia uchwalił głosami PO, PSL, SLD i Twojego Ruchu Sejm w poprzedniej kadencji – sprawca jest bezkarny. Rządowy projekt zaostrzenia kar dla pedofilów Izba Niższa przekazała do dalszych prac w komisji ustawodawczej.",,
Viki Gabor: Moi fani to superbohaterowie!,"– W środku umieram, po prostu nie wierzę w to, że to się dzieje – mówi po zakończeniu finałowego koncertu Viki Gabor, reprezentująca Polskę piosenkarka. W niedzielę wygrała w konkursie Eurowizji Junior. To druga wygrana naszego kraju z rzędu – nikt wcześniej tego nie dokonał. Jaki jest zdaniem Viki przepis na sukces? – Fani – przyznaje bez zastanowienia i dodaje, że to są jej „superbohaterowie”.","Jeszcze przed niedzielnymi zmaganiami piosenkarka przyznawała, że marzy o wygranej w „młodzieżowej” Eurowizji. – Byłoby miło, gdybyście mi w tym pomogli – apelowała do fanów.A fani nie zawiedli! To w dużej mierze właśnie dzięki nim polska piosenkarka zwyciężyła w konkursie. Do ostatnich bowiem chwil finałowego koncertu toczyła się walka pomiędzy Polską i Kazachstanem, który prowadził po ogłoszeniu części wyników, składającej się z głosów jurorów reprezentujących poszczególne kraje.Głosy internautów przyniosły jednak zwycięstwo Viki Gabor. – To zawsze było moje marzenie i zobaczcie, mam teraz ten puchar – cieszyła się po ogłoszeniu wyników Viki Gabor.Co teraz? – Nie wiem, naprawdę nie wiem – przyznaje pisenkarka. – Chyba będę płakać do końca życia ze względu na to (wygraną – red.) – dodała.",,
"„Niewykluczone, że Kaczyński zostanie premierem”","– Mateusz Morawiecki zostanie szóstym premierem, którego wskazał prezes PiS Jarosław Kaczyński – powiedział w niedzielę w TV Republika europoseł Ryszard Czarnecki (PiS). Niewykluczone, że Kaczyński w przyszłości zostanie szefem rządu – dodał.","Prezydent przyjął w piątek dymisję rządu Beaty Szydło i desygnował na premiera Mateusza Morawieckiego. We wtorek Sejm ma głosować nad wotum zaufania dla nowego rządu.– Jak policzyłem – w ciągu ostatnich 28 lat Mateusz Morawiecki jest szóstym premierem, którego wskazuje niejako Jarosław Kaczyński –  podkreślił Czarnecki. Jego zdaniem „wcale nie jest powiedziane, że Jarosław Kaczyński w końcu premierem nie zostanie”. – Ja uważam, że byłby kandydatem najlepszym –  dodał.Dodał, że Mateusz Morawiecki jest kandydatem na premiera wybranym przez „ponad 90 proc. głosów na Komitecie Politycznym PiS”.Pytany, czy Beata Szydło może zostać w przyszłości komisarzem UE powiedział, że „zobaczymy, jaki będzie miała zakres kompetencji w rządzie”. – Ja nie wykluczam, że na przykład mogą to być sprawy społeczne i europejskie i to byłby sygnał – dodał.",,
"Parady, fajerwerki i jedzenie hot dogów na czas. Dzień Niepodległości w USA","Stany Zjednoczone hucznie obchodziły Dzień Niepodległości. Z tej okazji odbyły się tysiące imprez, między innymi doroczne mistrzostwa w jedzeniu hot-dogów w Nowym Jorku. Wygrał je Amerykanin Joey Chestnut, który w ciągu 10 minut zjadł 72 bułki z parówką.","Joey Chestnut, pseudonim „Szczęki”, dziesiąty raz z rzędu wygrał nowojorskie mistrzostwa w jedzeniu hot-dogów. Zdobył nagrodę w wysokości 10 tysięcy dolarów i pas w kolorze musztardy. Chestnut pobił swój własny rekord tej imprezy sprzed roku, ale nie udało mu się pobić rekordu świata, który wynosi 73 hot-dogi. – W pewnym momencie trochę zwolniłem, pociłem się jak wściekły pies. Wiem, że stać mnie na więcej, ale i tak jestem szczęśliwy. To kolejne wspaniałe święto 4 lipca – powiedział.",,
Zasnął na materacu u brzegów Kalabrii... dopłynął do Sycylii,"28-letni Włoch, wypoczywający na wakacjach na wybrzeżu w Kalabrii, zasnął na materacu, którym wypłynął w morze. Znaleziono go po drugiej stronie Cieśniny Mesyńskiej, koło brzegów Sycylii. Mimowolnie stał się bohaterem oryginalnej przeprawy w tym miejscu.","Cieśnina Mesyńska, oddzielająca Kalabrię od Sycylii ma w najwęższym miejscu nieco ponad 3 kilometry szerokości. Od lat powracają dyskusje nad pomysłem budowy mostu, który połączyłby te obie części Włoch. Plany te są odkładane.Kursuje tam prom i wodolot. Nie jest to zbyt spokojny odcinek morza. Wiry i silne prądy w tej cieśninie zainspirowały w starożytności powstanie legendy o Skylli i Charybdzie, czyli potworach morskich, czyhających tam na żeglarzy.Młody Włoch pokonał ją na dmuchanym materacu do pływania, choć - jak podkreślają media - nie miał w ogóle takich planów.W czasie odpoczynku na plaży w miejscowości Scilla koło Reggio di Calabria mieszkaniec tamtych stron pływał przy brzegu na materacu, na którym unoszony przez łagodne fale zasnął.Gdy drzemał, jego materac został porwany przez prąd morski. Kiedy ślad po mężczyźnie zaginął, jego kolega przebywający na plaży podniósł alarm. Rozpoczęto poszukiwania w całej Cieśninie Mesyńskiej z użyciem łodzi patrolowych i śmigłowców policji oraz Straży Przybrzeżnej.",,
Irański generał zginął czyszcząc broń,"Generał służący w irańskim Korpusie Strażników Rewolucji Islamskiej zginął przypadkową śmiercią. Agencja IRNA podała, że Qodratollah Mansouri postrzelił się w głowę, kiedy czyścił własną broń.","Mansouri był weteranem wojny iracko-irańskiej. Ostatnio był komendantem bazy wojskowej Samen al-Aemeh w północno-wschodnim Iraku. Agencja Reutera zwraca uwagę, że to region niezwykle wrażliwy jeżeli chodzi o kwestie bezpieczeństwa.Iran graniczy od wschodu z Afganistanem, będącym czołowym producentem opium, z którego produkuje się heroinę. W regionie tym często dochodzi do starć z grupami przemytników. Na wschodzie aktywność wykazują również sunnickie grupy separatystyczne.Korpus Strażników Rewolucji Islamskiej to jedna z dwóch gałęzi irańskich sił zbrojnych, niezależna od Armii Islamskiej Republiki Iranu. Gwardia ma swoje własne siły lądowe, powietrzne, marynarkę, służby wywiadowcze, jednostkę specjalną oraz paramilitarny Związek Mobilizacji Uciemiężonych. Szacuje się, że w korpusie służy około 160 tys. gwardzistów, nie licząc ZMU.Stany Zjednoczone uważają Korpus za organizację wspierającą terroryzm.",,
Nowa koalicja na lewicy. „Łzy wzruszenia” w „Gazecie Wyborczej”,"„Redakcyjni koledzy i koleżanki o sercu po lewej stronie ukradkiem wycierali łzy wzruszenia, wpatrując się w telewizor. Kto uwierzyłby dwa lata temu, że Biedroń, Zandberg i Czarzasty ogłoszą wspólny start lewicowej koalicji?” – czytamy w publikacji „Gazety Wyborczej”.","Liderzy trzech ugrupowań: SLD, Wiosny i Lewicy Razem Włodzimierz Czarzasty, Robert Biedroń oraz Adrian Zandberg potwierdzili w piątek zamiar budowy bloku (pod szyldem „Lewica”) przed jesiennymi wyborami do Sejmu i Senatu. Czarzasty powiedział na wspólnej konferencji prasowej z Biedroniem i Zandbergiem, że te trzy ugrupowania „dogadały się”, bo chcą wygrać wybory parlamentarne i wygrać z PiS. Zapowiedział, że w przyszłym tygodniu SLD, Wiosna i Lewica Razem zaproszą do współpracy wszystkie partie polityczne lewicowe, organizacje kobiece, fundacje i ruchy miejskie, które będą chciały współpracować.W odpowiedzi na tak powstałą nową koalicję „Gazeta Wyborcza” napisała, że „lewica musi mieć wygląd Biedronia, ideowość Zandberga i cwaniactwo Czarzastego. Oby tego nie pomieszali”. Dalej w publikacji gazety wskazano, że dziennikarze „GW” „o sercu po lewej stronie” widząc nową koalicję lewicy „ukradkiem wycierali łzy wzruszenia”.Dalej autor ocenia, że „lewica musi mieć świadomość atutów i słabości koalicyjnych partnerów”. „Lewica może być jak dobrze zbilansowany koktajl – o ile każda z sił odda innym to, co ma najlepsze, a schowa to, co ma najgorsze” – czytamy.",,
Minister Błaszczak spotkał się z szefem Pentagonu. „Posuwamy się naprzód”,"Nasza propozycja odnośnie stałej obecności sił amerykańskich w Polsce została dobrze przyjęta w Pentagonie, posuwamy się w tej sprawie naprzód – powiedział minister obrony narodowej Mariusz Błaszczak po spotkaniu z szefem Pentagonu Jamesem Mattisem.","Minister Błaszczak oświadczył, że podczas spotkania z Mattisem usłyszał konkretne propozycje odnoszące się do polskiego projektu stałej bazy amerykańskiej w Polsce. – Usłyszeliśmy pierwsze oceny Pentagonu, posuwamy się w tej sprawie naprzód, ale trzeba podkreślić, że jesteśmy w trakcie pewnego procesu, więc nic nie stanie się nagle – wyjaśnił.Szef resortu obrony podkreślił, że było to dopiero drugie spotkanie robocze w tej sprawie, więc za wcześniej jest mówić o konkretach. – Nasze dzisiejsze spotkanie miało charakter rozmowy o szczegółach w ramach grupy roboczej. Jesteśmy umówieni na kolejne rozmowy na temat bazy USA w Polsce – wyjaśnił. – Stałe bazy w Polsce, obecność wojsk USA na wschodniej flance, współpraca w ramach NATO to bardzo ważny czynnik odstraszający ewentualnego agresora – przyznał.Dobra atmosferaDodał, że atmosfera rozmów z amerykańskimi partnerami „jest dobra”. – Naszym wspólnym celem jest bezpieczeństwo – moim bezpieczeństwo Polski, a Stanów Zjednoczonych bezpieczeństwo całego świata, bo przecież USA operują w większej skali niż Polska – stwierdził. Jest to już drugie spotkanie Błaszczaka z jego amerykańskim odpowiednikiem i jego piąta wizyta w Waszyngtonie od czasu objęcia stanowiska szefa resortu.Wcześniej, przed wtorkowymi rozmowami w Pentagonie, Błaszczak spotkał się z republikańskim senatorem z Arizony Jonem Kylem, który został wybrany do Senatu w miejsce Johna McCaina, zmarłego latem br.",,
Wręczono Nagrody Mediów Publicznych. „Wzajemny interes świata kultury i mediów”,"Jarosław Marek Rymkiewicz, Jan Ptaszyn Wróblewski i Wawrzyniec Kostrzewski zostali uhonorowani Nagrodami Mediów Publicznych przyznawanymi przez TVP, Polskie Radio i PAP. Nagrody Specjalne podczas poniedziałkowej gali otrzymali Andrzej Dobosz i Krzysztof Talczewski.  Wyróżnienia zostały w tym roku wręczone po 11 latach przerwy. Podczas uroczystej gali w stołecznym Teatrze Polskim zwycięzcy otrzymali statuetki oraz nagrody w wysokości 100 tys. zł.","– To jest interes wzajemny – świata współczesnej polskiej kultury i świata polskich mediów. My – na tyle na ile możemy – będziemy wspomagać świat kultury, również promocyjnie – nie tylko finansowo, choć to nie jest do pogardzenia jak sądzę... Ale z kolei liczymy na to, że dzięki współczesnym polskim twórcom nasza oferta programowa stanie się o wiele bardziej atrakcyjna dla naszych widzów, słuchaczy i czytelników – podkreślił szef Rady Mediów Narodowych Krzysztof Czabański.W każdej z kategorii powołano kapitułę, która nominowała pięć osób, spośród których wyłoniła laureata. W kategorii Słowo członkami kapituły byli dziennikarz i krytyk literacki Krzysztof Masłoń, reporterka i pisarka Joanna Siedlecka, dramatopisarz, producent i krytyk filmowy Wojciech Tomczyk, historyk i dziennikarz Piotr Zaremba oraz redaktor naczelny PAP Radosław Gil. Do nagrody nominowano Włodzimierza Boleckiego, Andrzeja Horubałę, Antoniego Liberę, Andrzeja Nowaka i Jarosława Marka Rymkiewicza.Laureatem został poeta, eseista, prozaik, dramaturg, tłumacz i literaturoznawca Jarosław Marek Rymkiewicz. – Każdy z pięciu ludzi pióra nominowanych do nagrody w kategorii Słowo zasługuje na te laury, ale miałbym kłopoty ze wskazaniem autora, który na przełomie XX i XXI w. tak wyraźnie zaznaczyłby swą obecność nie tylko w życiu kulturalnym, ale i w ogóle w życiu naszego narodu, jak Jarosław Marek Rymkiewicz – mówił w laudacji na cześć laureata przewodniczący kapituły Krzysztof Masłoń.Podkreślił, że nagrodzony jest nie tylko „najwybitniejszym żyjącym poetą, znakomitym prozaikiem i dramaturgiem, wytrawnym tłumaczem i świetnym znawcą dziejów literatury, ale i niezrównanym eseistą – i polemistą”. – Nazwa kategorii, w której ośmieliliśmy się – jako kapituła – zmierzyć i zważyć zasługi Rymkiewicza odnosi się do „słowa”, a to jest pojęcie szersze niż poezja, dramat, proza. Szersze, ale i bardziej współczesne, gdyż obejmuje również obecność pisarza w mediach, a co za tym idzie - sposób komunikowania się autora z czytelnikami czy pisarza ze społeczeństwem. Dlatego taką furorę robiły wywiady przeprowadzane z panem Jarosławem – powiedział Masłoń.Przypomniał, że 1 marca 2003 r. poeta napisał „swój bodaj najważniejszy wiersz powstały w postkomunistycznej Polsce: »Warszawa Śródmieście – Milanówek godz. 23,42«” Dodał, że dramatycznym dopełnieniem tego utworu będzie powstały po tragedii smoleńskiej, siedem lat później wiersz „Do Jarosława Kaczyńskiego”. Legendy muzykiW kategorii Muzyka w kapitule znaleźli się kompozytorka, dyrygentka i była minister kultury i sztuki Joanna Wnuk-Nazarowa (przewodnicząca), kompozytor Krzysztof Penderecki, prezes Związku Kompozytorów Polskich Mieczysław Kominek, kompozytor i multiinstrumentalista Mateusz Pospieszalski oraz wokalistka Krystyna Prońko. Nominowani byli Jan Ptaszyn Wróblewski, Janusz Prusinowski, Agata Zubel, Marek Moś i Józef Skrzek.Laureatem został saksofonista tenorowy i barytonowy, legenda polskiego jazzu Jan Ptaszyn Wróblewski. Kapituła uznała, że Wróblewski dostaje nagrodę – jak powiedziała w laudacji Joanna Wnuk-Nazarowa, która kierowała pracami kapituły w kategorii Muzyka - m.in. „za niezwykłą osobowość muzyczną”, a także „za bezprecedensową obecność na jazzowej scenie od ponad 60 lat”, „za kompozycje, które tworzyły i niezmiennie tworzą idiom polskiego jazzu”, „za budowanie prestiżu polskiego środowiska jazzowego”.– Mówi się zazwyczaj o osobach, które urodziły się w 1936 roku i mają wielki dorobek: legenda za całokształt twórczości dostaje nagrody... Ale mamy do czynienia z czynnym jazzmanem – legendą niewątpliwie, ale również z człowiekiem, który nie wspomina przeszłości, nie słucha swoich starych płyt tylko cały czas je nagrywa – podkreśliła Wnuk-Nazarowa.Odbierając nagrodę Wróblewski przyznał, że „zupełnie go zatkało”. – Jestem naprawdę piekielnie stremowany, a równocześnie przerażony, ponieważ trzeba będzie teraz ciężko popracować, żeby zdyskontować ten zaszczyt, który mnie spotyka – mówił. Podziękował także kapitule nagrody, że potraktowała jazz jako „pełnoprawną sztukę”.W kategorii Obraz członkami kapituły byli dziennikarz i komentator sportowy Przemysław Babiarz (przewodniczący), historyk i krytyk sztuki Piotr Bernatowicz, fotografik Adam Bujak oraz dziennikarz Krzysztof Ziemiec. Nominowano Wojciecha Korkucia, Wawrzyńca Kostrzewskiego, Bolesława Pawicę, Zbigniewa Rytela i Krzysztofa Talczewskiego. Mistrzowska inicjacjaLaureatem został reżyser i scenarzysta teatralny oraz telewizyjny Wawrzyniec Kostrzewski. Przewodniczący kapituły w tej kategorii Przemysław Babiarz w laudacji na cześć laureata zwrócił uwagę, że „Wesele” Stanisława Wyspiańskiego, jest dla reżysera „mistrzowską inicjacją”. – Kto podejmuje się jego inscenizacji staje w szranki z historią, z największymi i jeśli wyjdzie z tej próby zwycięsko staje się jednym z nich.(...) Dejmek, Grotowski, Wajda, Grzegorzewski, Hanuszkiewicz, Zamkow. To już budzi lęk wysokości – mówił Babiarz.Kostrzewski odbierając wyróżnienie zaznaczył, że dla niego Wyspiański jest „fenomenem, który łączy miłość do Polski i jednocześnie bardzo krytyczne spojrzenie na największe świętości”. – Wszyscy wiemy, że jest w „Weselu” wpisana jakaś prawdziwa i głęboka tęsknota za wspólnotą. I chcę pozostać w duchu Wyspiańskiego i wierzyć w możliwość osiągnięcia takiej wspólnoty – mówił.Laureatem Nagrody Specjalnej Mediów Publicznych został krytyk literacki, felietonista, erudyta, księgarz, bibliofil i aktor nieprofesjonalny Andrzej Dobosz. – Po pierwsze nikt nie pisze i nie mówi tak jak on. Wielu próbowało, wszyscy polegli. Ja coś o tym wiem – powiedział dramaturg Wojciech Tomczyk zapowiadając laureata. – Niczyja ironia nie jest tak chłodna i elegancka. Nikt nie opisuje paradoksów naszej niejasnej przecież sytuacji z taką lekkością i brawurą. Nikt wreszcie nie utrzymuje swoich czytelników, także licznych, niezłomnych psychofanów w stanie permanentnego niedosytu – wyjaśnił Tomczyk.Nagrodą Specjalną Mediów Publicznych uhonorowano również reżysera i dokumentalistę Krzysztofa Talczewskiego. Werdykt ogłosił prezes TVP Jacek Kurski, który nazwał jego film ""Niepodległość"" najwybitniejszym filmem dokumentalnym ostatnich lat.",,
Niemcy chcą więcej płacić imigrantom za opuszczenie ich kraju,"Federalne ministerstwo spraw wewnętrznych zamierza płacić dodatkową premię imigrantom, którzy dobrowolnie wyjadą z Niemiec. Dotyczy to wszystkich, zaklasyfikowanych do deportacji, którym odmówiono azylu - informuje „Bild am Sonntag”.","Obecnie w Niemczech przebywa ponad 115 tys. imigrantów bez prawa pobytu, którym odmówiono azylu. Od 2015 roku z tej grupy wyjechało tylko 19 tys. osób.MSW aby zachęcić do dobrowolnego wyjazdu imigrantów z nakazem deportacji, uruchomiło program „Twój kraj. Twoja przyszłość. Teraz”. Każdy imigrant, który dobrowolnie zdecyduje się na powrót, otrzyma od państwa dodatkową jednorazową premię w wysokości 1000 euro, maksimum do 3000 euro na rodzinę. Jak twierdzi „Bild am Sonntag” pieniądze te mają być przeznaczone na zagospodarowanie w przyszłym mieszkaniu. Ponadto już na miejscu będzie otrzymywał dodatek do czynszu przez 12 miesięcy.",,
Morawiecki: Sprzeciwmy się negowaniu i zniekształcaniu historii Holokaustu,"Sprzeciwmy się negowaniu i zniekształcaniu historii Holokaustu, jesteśmy zdeterminowani odpowiadać na próby wykorzystania 75. rocznicy wyzwolenia Auschwitz-Birkenau oraz pamięci o ofiarach obozu do celów politycznych – powiedział w Berlinie premier Mateusz Morawiecki.","Szef polskiego rządu, któremu towarzyszy m.in. małżonka, rozpoczął dwudniową wizytę w Berlinie. Morawiecki wieczorem weźmie udział w koncercie z okazji obchodów 75. rocznicy wyzwolenia niemieckiego nazistowskiego obozu koncentracyjnego Auschwitz-Birkenau.  Szef polskiego rządu powiedział przed rozpoczęciem koncertu, że kiedy Polska w 1918 r. odzyskała niepodległość, nikt nie przypuszczał, że na jej terenach niemieccy naziści zbudują „najstraszliwszą machinę śmierci w historii świata – KL Auschwitz-Birkenau”.  – Moja młoda ojczyzna, w której kwitły radość, nadzieja i entuzjazm, zmieniła się w ziemię jałową, Polaków i Żydów łączyła wtedy solidarność obywatelska, a piekło II wojny światowej sprawiło, że połączyła nas także solidarność ofiar – powiedział szef polskiego rządu.  Dodał, że naoczni świadkowie KL Auschwitz zwykli mówić, że w obozie śmierci nie umiera się raz, umiera się w nim cały czas. – Auschwitz-Birkenau nie było jedynym piekłem na ziemi. Drugie z piekieł miało na imię gułag – mówił premier Mateusz Morawiecki. Zaznaczył, że jeśli chcemy prawdy, miłości i dobra, to musimy być zdolni do oddzielenia katów od ofiar i zła od dobra.  – Każdemu z tych miejsc należy się wyjątkowa troska, aby przeszłość była dla kolejnych pokoleń lekcją na przyszłość – mówił Morawiecki.  – Tego z pewnością pragnęłaby Irena Sendlerowa, Sprawiedliwa wśród Narodów Świata, kobieta, która uratowała od Holokaustu blisko 2,5 tys. żydowskich dzieci. Pragnęliby tego polscy bohaterowie, których czyny nie doczekały się ani filmów, ani książek. Pragnęliby tego wszyscy świadkowie zarówno nazistowskiego, jak i sowieckiego, komunistycznego totalitaryzmu – podkreślił.  – Jako potomkowie naszych babć i dziadków, którzy ginęli w Auschwitz i wśród śniegów Kołymy, mamy moralny obowiązek opowiedzieć tę historię światu; oby nigdy nikt nie musiał już jej przeżywać – podkreślił Mateusz Morawiecki.",,
Szef Facebooka przeciwny usuwaniu z niego treści negujących Holokaust,"Szef Facebooka Mark Zuckerberg powiedział w wywiadzie dla portalu Recode, że jakkolwiek uznaje za „głęboko obraźliwe” zaprzeczanie Holokaustowi, nie uważa jednak, iż takie treści powinny być zakazane na Facebooku.","– Jestem Żydem i jest grupa ludzi, którzy zaprzeczają, że Holokaust miał miejsce. Uważam to za głęboko obraźliwe, ale w ostatecznym rozrachunku nie uważam, że nasza platforma powinna zdejmować (takie wiadomości), ponieważ myślę, że są różni ludzie, którzy się mylą – powiedział Zuckerberg w wywiadzie opublikowanym w środę na portalu Recode. Dodał przy tym, że nie sądzi, aby osoby negujące Holokaust na Facebooku „celowo myliły się”. Według szefa Facebooka obraźliwe treści niekoniecznie są usuwane, chyba że krzywdzą lub atakują jakąś osobę.",,
Spłonął rosyjski satelita. Miał ostrzegać przed rakietami z USA,"Rosyjski satelita wojskowy Kosmos, będący częścią systemu ostrzegania o starcie międzykontynentalnych rakiet balistycznych, 5 stycznia zszedł z orbity i spłonął w atmosferze – podała armia USA. Według ministerstwa obrony Rosji jego zniszczenie było planowe.","Satelita wchodził w skład systemu satelitarnego OKO, mającego wykrywać starty rakiet międzykontynentalnych. Został wystrzelony w październiku 2007 roku i miał za zadanie śledzić starty rakiet z terytorium USA.Radio Echo Moskwy podało w czwartek, że według niepotwierdzonych danych łączność z satelitą utracono przed kilkoma laty, w latach 2012-14.Jako pierwsze o zniszczeniu satelity poinformowało Dowództwo Obrony Aerokosmicznej Ameryki Północnej. Następnie ministerstwo obrony w Moskwie podało, że 5 stycznia Kosmos-2430 „planowo sprowadzony został z orbity” i spłonął całkowicie w gęstych warstwach atmosfery nad Atlantykiem.",,
Muzułmańska Rada Wielkiej Brytanii: Rządzący tolerują rasizm i islamofobię,"Muzułmańska Rada Wielkiej Brytanii (MCB), główna federacja organizacji muzułmańskich w tym kraju, oskarżyła rządzącą Zjednoczonym Królestwem Partię Konserwatywną o „zaprzeczanie, odrzucanie i nieuczciwość” w kwestii islamofobii w szeregach tego ugrupowania.","Według MCB Partia Konserwatywna „przymyka oko na ten typ rasizmu” i nie podejmuje działań w celu wyeliminowania go. Oświadczenie MCB to pośrednia odpowiedź na słowa naczelnego rabina Wielkiej Brytanii Ephraima Mirvisa, który w artykule opublikowanym w dzienniku „Times” zarzucił opozycyjnej Partii Pracy głęboko zakorzeniony antysemityzm; stwierdził też, że zdecydowana większość brytyjskich Żydów zaniepokojona jest perspektywą przejęcia przez nią władzy w wyborach 12 grudnia. MCB dodała, że brytyjscy muzułmanie zgadzają się ze słowami naczelnego rabina, który wezwał, by „zagłosować zgodnie z sumieniem”. Według organizacji komentarz naczelnego rabina „podkreśla, jak ważne jest wypowiadanie się na temat rasizmu, z którym mamy do czynienia, przy jednoczesnym zachowaniu naszego bezstronnego stanowiska”.  „Dla wielu muzułmanów jest oczywiste, że Partia Konserwatywna toleruje islamofobię, pozwala jej się rozkwitać w społeczeństwie"" - oświadczyła MCB, która skupia około 500 meczetów, instytucji edukacyjnych oraz organizacji mahometańskich.",,
Polski turysta zostawił na parkingu 11 tys. funtów. Odszukał go hotelarz,"Polski turysta zostawił w garażu hotelu koło Bergamo, na północy Włoch, saszetkę z 11 tysiącami funtów. Zgubę znalazł hotelarz, a następnie ustalił, kto ją zostawił, i odnalazł właściciela – podały miejscowe media.","Na pustym miejscu parkingowym w garażu właściciel hotelu w miejscowości Mozzo znalazł torebkę z dużą kwotą pieniędzy. Aby ustalić kto ją zostawił, przejrzał nagrania z zainstalowanej tam kamery i wraz z pracownikami przeanalizował spis gości oraz godziny ich odjazdu. Jak podkreślił lokalny dziennik „L'Eco di Bergamo”, hotelarz zrobił wszystko, by odnaleźć roztargnionego turystę. Ustalił, że pieniądze zgubił 35-letni Polak, który zatrzymał się w jego hotelu w drodze do Turynu. Tam właśnie udało mu się znaleźć turystę, który nie zdążył nawet zorientować się, że zgubił pieniądze. Mężczyzna powrócił do hotelu w Mozzo po zgubę i podziękował całemu personelowi uczestniczącemu w poszukiwaniach.",,
„Groźby Rosji wobec sojuszników z NATO są nie do przyjęcia”,Ostrzeżenia prezydenta Rosji Władimira Putina wobec sojuszników z NATO są nie do przyjęcia i nie przyczyniają się do uspokojenia sytuacji. NATO nie chce nowej zimnej wojny ani nowego wyścigu zbrojeń – oświadczyła w piątek rzeczniczka Sojuszu Oana Lungescu.,"– Rosyjskie oświadczenia, w których (Moskwa – PAP) grozi zaatakowaniem sojuszników, są nie do przyjęcia i przynoszą efekt odwrotny do zamierzonego – oznajmiła rzeczniczka, cytowana przez agencję Reutera. – Nie chcemy nowej zimnej wojny czy nowego wyścigu zbrojeń – dodała. Podkreśliła, że wszyscy sojusznicy popierają porozumienia o kontroli zbrojeń. Według NATO „Rosja kontynuuje zwiększanie swojej obecności militarnej od Morza Barentsa po Morze Śródziemne”.  Natowska tarcza nie przeciw RosjiRzeczniczka przypomniała też, że natowska tarcza antyrakietowa w Europie nie jest wymierzona w Rosję. – Tak jak wielokrotnie dawaliśmy do zrozumienia, obrona przeciwrakietowa Sojuszu nie została zaprojektowana przeciwko Rosji ani nie jest w nią wymierzona. Nasz system chroni przed pociskami balistycznymi spoza strefy euroatlantyckiej – zapewniła Lungescu.  W czwartkowym orędziu do Zgromadzenia Federalnego, czyli obu izb parlamentu Rosji, Władimir Putin zaprezentował nowe rodzaje broni zdolnej do przenoszenia ładunków jądrowych, które – jak zapewnił – zostały opracowane lub przetestowane przez Rosję. Zwrócił się do tych, „którzy przez ostatnich 15 lat próbują wprowadzać ograniczenia i sankcje” w celu „powstrzymania rozwoju Rosji, w tym w sferze militarnej” i oświadczył, że „powstrzymywanie Rosji się nie udało”. Putin ostrzegł również, że Rosja uzna wszelkie użycie broni jądrowej wobec niej lub jej sojuszników za atak jądrowy, bez względu na moc użytej broni. – Odpowiedź będzie błyskawiczna, ze wszystkimi wynikającymi z tego konsekwencjami – powiedział. Rzecznik Kremla Dmitrij Pieskow oświadczył w piątek, że wypowiedzi Putina nie należy uważać za militarystyczne. Odrzucił m.in. oceny, że w prezentacji pojawiały się niektóre z amerykańskich stanów jako cel użycia nowej broni. – Nie wykorzystano tam żadnych map, były tam absolutnie umowne zarysy, nie ma tam związku z żadnym konkretnym krajem – oświadczył.",,
"„Złapią cię ze świeczką - mów, że to nie twoja”. Internauci komentują słowa prof. Gersdorf","Nie milkną echa wczorajszej wypowiedzi I prezes Sądu Najwyższego. – Byłam pod Sądem Najwyższym. Miałam świecę, bo wszyscy mieli – powiedziała w czwartek w Radiu Zet prof. Małgorzata Gersdorf. Internauci i dziennikarze skomentowali tłumaczenia pani prezes.","– Oczywiście byłam pod Sądem Najwyższym, kiedy odbyła się ta demonstracja. Miałam świecę, bo wszyscy mieli – przyznała prof. Gersdorf w Radiu Zet. Jak tłumaczyła, „poszła tam, by podziękować wszystkim obywatelom” za ich wkład w walkę o niezawisłość sędziowską. – Nie chodziłam ze świeczkami, poszłam tam podziękować, a że dostałam od organizatorów świeczkę, to wzięłam tę świeczkę. Było ciemno – zaznaczyła. Internauci i dziennikarze skomentowali jej dzisiejsze tłumaczenia.",,
Rekordowy budżet MON na 2020 rok,"Na przełomie sierpnia i września Rada Ministrów przyjęła projekt ustawy budżetowej na 2020 rok. Pierwszy raz w historii na obronność zaplanowano przeznaczyć środki w wysokości 2,1 proc. PKB. Dotychczas było to 2 proc.","Oznacza to wzrost przyszłorocznych wydatków obronnych o blisko 5 mld zł w stosunku do roku poprzedniego. W 2020 roku na wydatki obronne rząd zamierza przeznaczyć łącznie 49,839 mld zł. – Ten budżet po raz pierwszy od czasów transformacji jest budżetem państwa bez deficytu, jest budżetem, który jest zrównoważony – powiedział premier Mateusz Morawiecki odnosząc się do całego projektu budżetu. Dodał, że w 2020 r. dochody i wydatki budżetowe będą wynosiły po 429,5 mld zł, z kolei wydatki na cele społeczne mają wynieść ponad 66 mld zł. – Budżet państwa nie jest już bankomatem dla przestępców podatkowych – zaznaczył. Georgette Mosbacher chwali nasz kraj za wydatki na obronność i stwierdza: chętnie powitamy w Polsce amerykańskich żołnierzy stacjonujących w Niemczech. „W przeciwieństwie do Niemiec Polska wypełnia zobowiązanie do wydatkowania 2 proc. PKB na rzecz NATO. Chętnie byśmy powitali w Polsce amerykańskich żołnierzy stacjonujących w Niemczech” – napisała na Twitterze ambasador USA w Polsce. Wcześniej wielokrotnie prezydent Donald Trump w superlatywach mówił o polskiej polityce obrony w kontekście zobowiązań wobec NATO. Należy w tym miejscu zauważyć, iż w dużej części ministerstw zamrożono wydatki na poziomie z zeszłego roku. Nie dotyczy to jednak właśnie MON. Prezydenta USA dość często powtarza, że Amerykanie nie mogą sami płacić za bezpieczeństwo na świecie i czas na rozłożenie kosztów zagwarantowania bezpieczeństwa na innych sojuszników. Mowa o wywiązaniu się z przyjętych przez NATO 2 proc. PKB. Polska jest tu wzorem, w przeciwieństwie do choćby Niemiec.",,
Niemcy: Kontrowersje wokół świątecznej kartki,"Niemiecka pełnomocnik do spraw integracji Annette Widmann-Mauz umieściła na Twitterze kartkę świąteczną, na której nie występuje słowo Boże Narodzenie. Internauci zareagowali ostrymi słowami krytyki.","Pełnomocnik krytykują internauci, niemieckie media oraz politycy CSU i CDU.Annette Widmann-Mauz jest pełnomocnikiem do spraw integracji w rządzie Angeli Merkel i członkiem CDU. Wraz z przedstawicielami swojego biura prasowego zrobiła bożonarodzeniowe zdjęcie z ustrojoną choinką w tle. Na kartce widnieje napis: „Wszystko jedno, jakiego jesteście wyznania, życzymy Państwu spokojnego czasu i dobrego początku nowego roku”. Internauci zarzucili Widmann-Mauz, że na kartce brakuje słowa „Boże Narodzenie” (niem.  Weihnachten). Swojego oburzenia nie kryła partyjna koleżanka Widmann-Mauz, Sylwia Pantel. –  Jeżeli członek rządu na bożonarodzeniowej kartce świątecznej pisze, że są to pozdrowienia dla wierzących we wszystko, to należy zapytać, jakie wartości on reprezentuje  –  skomentowała Pantel.Sevim Dagdelen, ekspertka do spraw migracji i wiceprzewodnicząca frakcji lewicowej w Bundestagu, twierdzi, że źle rozumiana tolerancja sprawia, że znaczenie świąt Bożego Narodzenia jest umniejszane.",,
Z zaproszenia na gdańskie obchody rocznicy wybuchu wojny zniknęły „tańce” i „radosny pochód”,"–  Sugestie, jakoby władze miasta chciały naruszyć godność ofiar wojny są po prostu absurdalne i nieprawdziwe. Są wypaczeniem przesłania, które ma płynąć z wydarzenia o nazwie Marsz Życia organizowanego przez fundację Pojednanie – powiedziała Aleksandra Dulkiewicz, prezydent Gdańska. Na stronie miasta pojawiło się wcześniej zaproszenie na obchody rocznicy wybuchu II wojny światowej. W programie znalazł się m.in. radosny pochód, koncert, tańce oraz „wspólnie świętowanie” z delegacją niemiecką.","W mediach rozgorzała dyskusja na temat charakteru gdańskich obchodów. Głos zabrał m.in. szef MON Mariusz Błaszczak, który w TVP 1 zauważył, że w Gdańsku będą śpiewać i będą się radować z tego, że Niemcy napadli na Polskę. – Chcemy, aby władze miasta, tak jak w całej Polsce, podeszły do tej rocznicy normalnie. W zadumie, ciszy, w modlitwie, składając kwiaty, a bez tego typu happeningów – mówił radny Gdańska z PiS Kacper Płażyński.  W środę rano wpis na stronie miasta został zmieniony. Usunięto m.in. słowa „radosny pochód” oraz „tańce i wspólne świętowanie”. Na krytykę odpowiedziała Aleksandra Dulkiewicz, prezydent Gdańska.",,
Targalski: Propagandowy atak Rosji na Polskę „ma na celu zdjęcie odpowiedzialności z Niemiec”,"– Amerykańskie wojska na Bliskim Wschodzie zaprowadzają pewną równowagę. Bez USA  mielibyśmy tam wojnę wszystkich ze wszystkimi, a jej skutkiem byłyby miliony uchodźców szturmujących Europę – uważa ekspert ds. międzynarodowych dr Jerzy Targalski. W Radiu Wnet stwierdził również, że „obciążanie Polski złem II wojny światowej” jest „elementem gry z Europą” i „wyciągnięciem ręki do lewicy europejskiej”, która zwalcza nasz kraj.","Dr Targalski komentował dymisję premiera Rosji Dmitrija Miedwiediewa.  – To nie jest zaskoczenie. Od 8-10 miesięcy mówiło się, że pozycja Miedwiediewa słabnie i że może zostać odwołany. Moim zdaniem nic istotnego się teraz w Rosji nie dzieje. To rodzaj teatru, przedstawienia. Najważniejsze było spotkanie Putin-Merkel, na którym prawdopodobnie doszło do ustaleń, że sankcje nie będą przestrzegane. Nie będą zniesione, ale pozostaną na papierze. Niemcy nie dadzą się wyprzedzić Francji we współpracy z Rosją, co dla nas jest bardzo złe. Putin dokonuje szeregu pustych gestów, które nic nie znaczą, a z całą pewnością specjaliści od Rosji będą teraz dzielili włos na czworo i rozpatrywali, jaka to demokracja zaraz zagości na Kremlu – mówił. Jak dodał, ewentualne referendum konstytucyjne w Rosji nie będzie miało żadnego znaczenia, gdyż „wynik został już na pewno ustalony”. Targalski odniósł się do spotkania kanclerz Niemiec Angeli Merkel i prezydenta Rosji Władimira Putina 11 stycznia w Moskwie. – Według mnie na spotkaniu doszło do ustaleń, że sankcje nie będą przestrzegane. Nie zostaną zniesione, pozostaną na papierze. Ewidentnie widać, że Niemcy nie dadzą się wyprzedzić Francji we współpracy z Rosją – ocenił historyk. Według Targalskiego „oskarżanie Polaków o antysemityzm to jasne wyciągnięcie ręki, propozycja sojuszu ze środowiskami przemysłu Holokaustu”.  Targalski odniósł się także do najbliższej konferencji, która odbędzie się w Jerozolimie.   – To będzie hucpa propagandowa skierowana przeciwko Polsce, uzasadniająca mocarstwową rolę Rosji, jako sojusznika sił postępowych – dodał gość Popołudnia WNET. Politolog ocenił, że przywiązujemy zbyt dużą uwagę do tego wydarzenia. Poparł decyzję prezydenta Andrzeja Dudy o nieobecności na niej. – Po co ma tam jechać? – spytał.Historyk odniósł się także do zabójstwa gen. Kasema Sulejmaniego. Akcję USA porównał do likwidacji Osamy bin Ladena. – Gdyby go nie zabito, groziłoby to całkowitym podporządkowaniem Iraku Iranowi – powiedział.    Historyk odniósł się do obecności wojsk amerykańskich na Bliskim Wschodzie. – Oni zaprowadzają tam pewną równowagę. Bez Amerykanów na Bliskim Wschodzie skutkiem tej wojny wszystkich ze wszystkimi byłyby miliony uchodźców szturmujących Europę – ocenił. – Przyznaję przy tym, iż błędem Waszyngtonu była interwencja w Iraku, rządzonym przez opresyjny, ale stabilny reżim Saddam Husajna i próba zaszczepienia w tym kraju demokracji – dodał ekspert. Zdaniem Targalskiego nie ma dowodów na to, że Irakijczycy nie chcą amerykańskich wojsk w swoim kraju, mimo że iracki parlament przegłosował rezolucję domagającą się ich wycofania.  – Irak nie jest państwem takim jak Polska czy Francja. Składa się z trzech elementów: jest wspólnota szyicka, sunnicka i kurdyjska. Jedna z tych wspólnot nie może decydować za wszystkie trzy – powiedział. Jak uważa, „to nie parlament”, a stanowiący większość ludności szyici przegłosowali rezolucję.  – Kurdowie nie głosowali, bo byliby przegłosowani. Jeżeli nie głosowali w ogóle, to znaczy, że delegitymizowali decyzję. U nas można podjąć decyzję większością, tam nie, ponieważ są tam trzy odrębne elementy – uważa Targalski.  Jego zdaniem „w takich krajach nie można decydować większością, gdyż może to doprowadzić do rozpadu kraju na dwie albo trzy części”. Jego zdaniem na razie nie wiadomo, czy Amerykanie wyjdą z Iraku. Jest to dla nich strategiczne terytorium, którego opuszczenie oznaczałoby poszerzenie w regionie wpływów irańskich, a być może także chińskich.",,
Parlament Iraku żąda usunięcia wojsk USA z kraju,"Iracki parlament przegłosował rezolucję nakazującą rządowi zakończenie obecności obcych wojsk na terenie kraju. Sprawa jest związana z amerykańskim atakiem na irańskiego generała Kasem Sulejmani oraz zastępcę dowódcy irackich milicji Abu Mahdi al-Muhandis, którzy zginęli w piątek w Bagdadzie.","„Rząd Iraku musi podjąć działania, by zakończyć obecność wszystkich zagranicznych żołnierzy na irackiej ziemi i zabronić im wykorzystywania irackiego lądu, przestrzeni powietrznej i wód w jakimkolwiek celu” – podkreślono w rezolucji.  „Rząd zobowiązany jest do wycofania swojej prośby o pomoc, skierowanej do międzynarodowej koalicji walczącej z Państwem Islamskim w związku z zakończeniem działań wojennych w Iraku i odniesieniem zwycięstwa” – dodano.  Rezolucje parlamentarne nie są wiążące dla rządu. Premier Adel Abdul Mahdi zarekomendował jednak wcześniej parlamentowi, by poczynił pilne kroki, zmierzające do zakończenia obecności zagranicznych żołnierzy w Iraku.  – Bez względu na wewnętrzne i zewnętrzne trudności, z którymi możemy się mierzyć, to najlepsze dla Iraku ze względów zasadniczych i praktycznych – podkreślił premier z trybuny parlamentu. Według niego zakończenie obecności amerykańskich sił w Iraku byłoby „w interesie zarówno Iraku, jak i USA”. Agencja Reutera podała, że w Iraku stacjonuje ok. 5 tys. amerykańskich żołnierzy.  – Uważam, że to jest słaba odpowiedź, niewystarczająca w stosunku do naruszenia przez Amerykę suwerenności Iraku i regionalnej eskalacji – oznajmił wpływowy szyicki duchowny Muktada as-Sadr, kierujący największym blokiem w irackim parlamencie – Sairun. Nadzwyczajną sesję zwołano po ataku przeprowadzonym w Bagdadzie przez amerykańskie siły w nocy z czwartku na piątek, w którym zginął irański generał Kasem Sulejmani i iracki generał Abu Mahdi al-Muhandis. Premier Iraku ocenił, że zabicie Sulejmaniego i Muhandisa było „politycznym zabójstwem”. Zaznaczył, że planował spotkać się z Sulejmanim w piątek rano.  W związku z tym atakiem w niedzielę MSZ Iraku poinformowało, że do tego resortu został wezwany ambasador USA. Ministerstwo oceniło, że działania Stanów Zjednoczonych były „rażącym naruszeniem suwerenności Iraku oraz wszystkich przepisów i norm międzynarodowych, regulujących stosunki między krajami i zakazujących wykorzystywania ich terytoriów do dokonywania ataków na sąsiednie państwa”.  Resort również w niedzielę wydał oświadczenie, w którym poinformował, że złożył oficjalne skargi do Rady Bezpieczeństwa ONZ i sekretarza generalnego ONZ w związku z amerykańskimi nalotami. Strona iracka wezwała Radę Bezpieczeństwa do potępienia ataków.  Również w niedzielę walcząca z Państwem Islamskim (IS) międzynarodowa koalicja pod wodzą USA w Iraku ogłosiła zawieszenie działań szkoleniowych i wsparcia dla sił bezpieczeństwa Iraku w związku z nalotami na bazy, w których stacjonują jej żołnierze.",,
Jest nowy skład rosyjskiego rządu,"W Rosji ogłoszono skład nowego rządu. W gabinecie premiera Michaiła Miszustina stanowiska zachowali ministrowie obrony i spraw zagranicznych: Siergiej Szojgu i Siergiej Ławrow. Nowych szefów mają m.in. resorty: gospodarki, zdrowia, kultury i sportu.","W Rosji ogłoszono skład nowego rządu. W gabinecie premiera Michaiła Miszustina stanowiska zachowali ministrowie obrony i spraw zagranicznych: Siergiej Szojgu i Siergiej Ławrow. Nowych szefów mają m.in. resorty: gospodarki, zdrowia, kultury i sportu.  Anton Siłuanow pozostanie ministrem finansów Rosji, choć stracił stanowisko pierwszego wicepremiera. Będzie nim teraz Andriej Biełousow, do tej pory doradca prezydenta Władimira Putina do spraw gospodarczych. Zmienił się minister gospodarki: Maksima Orieszkina zastąpi Maksim Rieszetnikow.Stanowiska zachowają, oprócz Szojgu i Ławrowa, szef MSW Władimir Kołokolcew i szef ministerstwa ds. sytuacji nadzwyczajnych Jewgienij Ziniczew. Z ministerstwa sprawiedliwości odejdzie natomiast kierujący nim dotąd Aleksandr Konowałow. Zastąpi go Konstantin Czujczenko.",,
Prezes PiS: Chcemy powstrzymać „wysadzenie w powietrze” wymiaru sprawiedliwości,"Projektem noweli ws. ustroju sądów chcemy powstrzymać „wysadzenie w powietrze” wymiaru sprawiedliwości, bo to, co zaczęło się dziać w wymiarze sprawiedliwości, to już właściwie jest anarchia – powiedział PAP prezes PiS Jarosław Kaczyński.","Szef partii rządzącej w rozmowie podkreślił ponadto, że nadal liczy na „zdrowy rozsądek” prezesa NIK Mariana Banasia, który jak dotąd nie złożył rezygnacji z pełnionej funkcji.  PAP: Niedawno przeszedł Pan operację kolana. Jak się Pan czuje po operacji? Jarosław Kaczyński: Jak to po tego rodzaju operacji – trochę boli. Sądzę jednak, że powoli będę dochodził do sił, w tym sensie, żeby już móc normalnie chodzić, a potem normalnie funkcjonować. Chodzę już zupełnie nieźle, jeszcze jest trochę z tym kłopotów, ale to normalne w takiej sytuacji.  Kiedy spodziewa się Pan, że wróci do pełni sił i zacznie pojawiać w siedzibie partii na Nowogrodzkiej oraz na posiedzeniach Sejmu? Mam sześć tygodni zwolnienia, ale mam nadzieję, że normalną działalność będę prowadził dużo wcześniej. Nie jestem jednak w stanie przewidzieć kiedy się to stanie. Kwestie zdrowotne są bardzo indywidualne – jednym powrót do zdrowia zajmuje mniej czasu, innym więcej.  Pod pana nieobecność sporo się dzieje, m.in. jeśli chodzi o wymiar sprawiedliwości. Izba Pracy Sądu Najwyższego, powołując się na orzeczenie TSUE z 19 listopada, uznała, że KRS nie daje wystarczających gwarancji niezależności od organów władzy ustawodawczej i wykonawczej. I prezes SN Małgorzata Gersdorf wzywa sędziów Izby Dyscyplinarnej do powstrzymania się od wszelkich czynności orzeczniczych w prowadzonych sprawach. Po tym co się zaczęło dziać w ostatnich tygodniach to już właściwie jest anarchia. Sądownictwo w Polsce po prostu wypowiedziało posłuszeństwo nie jakiejkolwiek władzy, tylko obowiązującemu w Polsce prawu i wszystkim regułom, które tworzyły dotąd podstawy polskiego wymiaru sprawiedliwości.  Trzeba postawić sprawę jasno – mamy teraz do wyboru z jednej strony system neumannowski, bo tak trzeba to określić, po słynnych nagraniach z Tczewa, które ujawniło TVP, gdzie Sławomir Neumann gwarantował przewlekłość prowadzenia spraw przed sądem; system, w którym sądy są mocno zawisłe od jednej strony politycznego sporu, ale też od tych wszystkich patologicznych układów społecznych, które w Polsce w ciągu ostatnich kilkudziesięciu lat powstały, albo też – z drugiej strony sądy niezawisłe. Taki jest wybór. Niestety wielu sędziów, w tym tych najwyżej postawionych w hierarchii, broni systemu neumannowskiego i tutaj żadne tłumaczenia, że chodzi o coś innego, nie mają sensu. Wiadomo o tym, że różnego rodzaju nawet skrajne patologie były przez te sądy chronione. I dlatego klub PiS zdecydował się w czwartek na złożenie do Sejmu projektu nowelizacji przepisów o ustroju sądów, którego celem ma być dyscyplinowanie sędziów? Mam nadzieję, że tym projektem powstrzymamy wysadzenie w powietrze wymiaru sprawiedliwości. W Polsce stworzono w sposób całkowicie bezrozumny system, w którym sędziowie właściwie nie ponoszą konsekwencji nawet swoich całkowicie bezprawnych i szkodliwych działań. To jest system chory z natury rzeczy i wiadomo, że on nie może dobrze działać. Władza musi się łączyć z odpowiedzialnością, jeśli tak nie jest, to musi być zła.  Dlaczego akurat teraz składacie ten projekt? Wcześniej nie widzieliście takiej potrzeby? Chcieliśmy to załatwić możliwie jak najbardziej łagodnie. To w dalszym ciągu jest dalekie od rozwiązań, które istnieją w niektórych państwach Unii Europejskiej. Np. w Niemczech istnieje odpowiedzialność karna za to, za co w Polsce wprowadza się dopiero w tej chwili odpowiedzialność dyscyplinarną. Trzeba sobie jasno powiedzieć: sędzia jest niezawisły, ale jest tak samo funkcjonariuszem państwowym jak wszyscy inni i musi odpowiadać za swoje działania i musi przestrzegać ustaw. Kwestia zgodności ustaw z konstytucją, to jest kwestia, którą on może postawić zwracając się do Trybunału Konstytucyjnego, ale nie może tego rozstrzygać samodzielnie.  Posłowie opozycji zarzucają, że projekt wprowadza policję polityczną do polskich sądów, brzmi jak represje w czasach PRL i jest najbardziej restrykcyjną ustawą, uchwaloną po roku 1989. Natomiast marszałek Senatu Tomasz Grodzki wyraził nadzieję, że projekt nie przejdzie przez Sejm w proponowanym kształcie, bo byłoby to ostateczne zrujnowanie trójpodziału władzy. Zapowiedział też, że Senat będzie bronił zasady trójpodziału władzy. Mają prawo go (ustawę) zmieniać, tyle tylko że Sejm też ma prawo to odrzucić. Nic w Polsce nie zostaje zrujnowane, wprowadzone zostają reguły wynikające z wiedzy na temat działania systemów, a także po prostu zwykłego zdrowego rozsądku. Niektórzy próbują wysuwać władzę sądowniczą, jako tę, która ma dominować, ma być władzą najwyższą, która w istocie sama określa swoje prawa. W Polsce chce się stworzyć coś w rodzaju systemu trybunalskiego, bo on najlepiej służy tym interesom, które zostały ostatnio tak bardzo zagrożone. Ale to są interesy patologiczne, to jest wynik zdominowania polskiego życia publicznego i gospodarczego przez grupę, która ma bardzo wiele cech negatywnych. Nie obawia się Pan, że projekt wzbudzi kontrowersje w Unii Europejskiej i da argumenty tym, którzy twierdzą, że w Polsce jest łamana zasada praworządności? Nie widzę żadnego powodu, aby Polacy przyjmowali taką zasadę, że Niemcy mogą, Francuzi mogą, inni mogą, a my nie możemy. Nam się próbuje wmówić coś takiego, że nam nie wolno, albo wolno mniej. Zdecydowanie to odrzucam i zawsze odrzucałem. Ostrzejsze rozwiązania są przyjmowane w innych państwach. Przypominam też, że na podstawie traktatów, wymiar sprawiedliwości jest wyłączną kompetencją państw narodowych. Reforma wymiaru sprawiedliwości musi być zwieńczona decyzjami w postaci aktów prawnych, ustaw, które cały ten system zamkną i uczynią go wewnętrznie spójnym i jednocześnie dużo bardziej niż dzisiaj odpornym na zjawiska patologiczne, i mającym w sobie możliwości trwałego zwalczania tych zjawisk.  Unijni przywódcy porozumieli się w czwartek na szczycie w Brukseli ws. osiągnięcia przez UE neutralności klimatycznej do 2050 r., Polska uzyskała jednak wyłączenie z tej zasady. Jak Pan ocenia wyniki szczytu? Bardzo wysoko oceniam, to czego dokonał premier Mateusz Morawiecki podczas unijnego szczytu, to bardzo duży sukces. Udało się uniknąć ogromnego niebezpieczeństwa. Mam na myśli bardzo kosztowną transformację energetyczną, mogącą zagrozić naszej gospodarce, na co nie mielibyśmy wpływu. To jeszcze jeden dowód na to, że jeśli się prowadzi politykę dużego europejskiego państwa, a nie politykę prywatną, której celem jest załatwianie w istocie prywatnych spraw, prywatnych ambicji, to nawet w trudnej sytuacji, nawet w osamotnieniu – bo tu byliśmy zupełnie osamotnieni – można uzyskiwać efekty. To jest kwestia determinacji, umiejętności i przede wszystkim tego, że tak naprawdę chodzi o interes kraju, a nie interes zupełnie innego rodzaju. Proszę pamiętać, że wyłączenie Polski z neutralności klimatycznej do 2050 roku, to nie jedyna sprawa. Jest jeszcze kwestia Funduszu Sprawiedliwej Transformacji. Fundusz o którym początkowo mówiono jako 15–miliardowym zmienia się w 100–miliardowy. Wiadomo, że istotna część tego funduszu przypadnie Polsce. Wydaje się, że możemy wyjść z tego nie tylko obronną ręką, ale także z pewnymi korzyściami, jeżeli będziemy konsekwentnie prowadzić politykę. A co dalej z szefem Najwyższej Izby Kontroli Marianem Banasiem? Wbrew pana apelowi, nadal nie złożył dymisji. Nadal podtrzymuje Pan stanowisko, że Marian Banaś powinien złożyć dymisję? Oczywiście, to byłoby najprostsze wyjście. Proszę pamiętać, że pan Banaś nie jest członkiem naszej partii i nigdy nie był, w związku z tym nasze możliwości oddziaływania perswazyjnego się wyczerpały. Teraz to już są tylko możliwości związane z działaniem wymiaru sprawiedliwości. Tutaj liczę na to, że pan Banaś nie będzie się zasłaniał immunitetem.  Będą z nim prowadzone dalsze rozmowy, podejmowane działania legislacyjne lub wprowadzony zostanie tzw. plan B? Ciągle liczymy, że zdrowy rozsądek prezesa NIK zwycięży. Przede wszystkim liczymy też, że pewne zarzuty, które zostały mu postawione, zostaną ostatecznie wyjaśnione. One muszą być wyjaśnione albo w postępowaniu prokuratorskim – to jest optymistyczny scenariusz z punktu widzenia pana Banasia, kiedy prokuratura uznałaby, że jednak nie ma deliktu karnego. Nie wiem jednak czy tak będzie. Drugi scenariusz – który wydaje mi się bardziej realistyczny – to będzie decyzja sądu i wtedy zobaczymy. Ja ciągle podtrzymuję swoje zdanie, że sytuacja, w której drugi już prezes NIK będzie pełnił swoją funkcję, mając niewyjaśnione sytuacje związane z normalnym działaniem wymiaru sprawiedliwości jest nie do tolerowania. Na razie procedury jeszcze trwają i zobaczymy jak to będzie wyglądało.  Jakie działania, plany legislacyjne ma PiS na najbliższe miesiące? W zasadzie nie ma takiej dziedziny, w której czegoś nie trzeba byłoby poprawić czy zmienić. Na pewno najbliższe plany legislacyjne będą obejmowały nową ustawę o podziale poszczególnych dziedzin administracji państwowej, bo powstają nowe ministerstwa. Ze spraw, które są mi bardzo bliskie, to ustawa o ochronie zwierząt, która jest bardzo potrzebna. Jest to nie tylko kwestia moralna, ale też kwestia sprawienia, by Polska nie była miejscem, gdzie różne rzeczy – słusznie niedozwolone w innych krajach – są dozwolone. Jest też wiele ustaw, które mają charakter już cokolwiek zabytkowy, choćby ustawa prasowa. Jest też sporo projektów ustaw przygotowanych jeszcze w poprzedniej kadencji, które być może stopniowo będziemy wprowadzać na forum Sejmu. Na razie nie chcę jednak zdradzać bliżej naszych planów ustawodawczych, wszystko we właściwym czasie.",,
Cristiano Ronaldo najbardziej znanym sportowcem świata,Portugalski piłkarz Cristiano Ronaldo (Juventus Turyn) i amerykański koszykarz LeBron James (Los Angeles Lakers) to najbardziej rozpoznawalni sportowcy na świecie według rankingu portalu espn.com. Trzecie miejsce zajmuje argentyński piłkarz Lionel Messi (FC Barcelona).,"W pierwszej setce są tylko trzy kobiety, i to wyłącznie tenisistki. Siedemnasta jest Amerykanka Serena Williams, na 37. miejscu znalazła się Rosjanka Maria Szarapowa, a na 93. Hinduska Sania Mirza.              Amerykański portal zastosował kombinację kryteriów, by wyłonić najpopularniejszych sportowców globu. Pod uwagę wzięto m.in. liczbę osób śledzących profile na portalach społecznościowych czy wysokość wynagrodzenia. Ronaldo, który po raz czwarty z rzędu zwyciężył w tej klasyfikacji, obecnie ma w internecie aż 148 mln fanów.              W pierwszej setce dominują piłkarze – jest ich 36. Druga pozycja przypadła koszykarzom – 16 (w tym 15 z ligi NBA), trzecia zawodnikom reprezentującym krykiet – 11, a czwarta tenisistom – 9.",,
„Fidesz może opuścić EPL”. Orban przestrzega chadeków przed skrętem w lewo,"Rządzący na Węgrzech konserwatywny Fidesz może wystąpić z Europejskiej Partii Ludowej (EPL), jeśli nie zostanie zatrzymane skręcanie tej grupy ku lewicy – oświadczył w piątek premier Węgier Viktor Orban w Radiu Kossuth.","– Zaczął się skręt w kierunku lewicy. Pytanie, czy nowe kierownictwo będzie potrafiło go zatrzymać. Jeśli to się uda, czeka nas wspólna przyszłość, ale jeśli nie, to będziemy musieli zbudować nową wspólnotę polityczną – oznajmił Orban. EPL zawiesiła w marcu członkostwo Fideszu w związku m.in. z kampanią plakatową rządu węgierskiego, w której w szef Komisji Europejskiej Jean-Claude Juncker został przedstawiany wraz z amerykańskim finansistą George'em Sorosem jako czarny charakter chcący sprowadzić do Europy miliony imigrantów. Fidesz nie został zaproszony na dwudniowy kongres EPL w Zagrzebiu, na którym na szefa tej grupy został w środę wybrany były premier Polski i lider Platformy Obywatelskiej, ustępujący przewodniczący Rady Europejskiej Donald Tusk. EPL wyznaczyła też tzw. grupę mędrców, którzy mają przedstawić rekomendacje co do dalszego postępowania z Fideszem. Z nieoficjalnych informacji przekazanych PAP przez źródła w ugrupowaniu wynika, że raport grupy ma zostać przedstawiony na początku roku 2020. W swym przemówieniu w Zagrzebiu Tusk nie wymienił Fideszu z nazwy. Podkreślił, że nie można oddawać sfery bezpieczeństwa i porządku politycznym populistom, manipulatorom i autokratom, którzy prowadzą ludzi do przekonania, że wolności nie da się pogodzić z bezpieczeństwem, a ochrony granic i terytorium nie da się pogodzić z liberalną demokracją, skutecznym zarządzaniem, rządami prawa. – To jest istota naszej wewnętrznej debaty w Europejskiej Partii Ludowej. Chciałbym, abyśmy zakończyli ją jak najszybciej z oczywistym wnioskiem: nie poświęcimy wartości takich jak swobody obywatelskie, praworządność i przyzwoitość w życiu publicznym na ołtarzu bezpieczeństwa i porządku, ponieważ po prostu nie ma takiej potrzeby, ponieważ to się nawzajem nie wyklucza. Jeśli ktoś nie może tego zaakceptować, de facto stawia się poza naszą rodziną – powiedział Tusk. Słowa te na Węgrzech zostały odebrane jako aluzja do Fideszu.",,
Mieszkańcy Olecka sprzeciwiają się przyjęciu uchodźców. „Nie chcemy żyć jak w Paryżu”,"Jeden z oleckich hoteli (woj. warmińsko-mazurskie) wystartował w przetargu na utworzenie w nim ośrodka dla uchodźców z Syrii. Mieszkańcy miasta są przeciwni. W sobotę na pl. Wolności zorganizowali demonstrację. – Nie chcemy tej kultury (islamu – przyp. red.), boimy się tej kultury – powiedział na antenie TVP Info Karol Gutowski, organizator protestu.","Demonstranci są przekonani, że jeżeli w Olecku powstanie ośrodek dla uchodźców trafią tu tylko imigranci ekonomiczni, tymczasem sytuacja w gospodarcza w regionie jest trudna, panuje duże bezrobocie. Uważają, że przybysze najpewniej będą korzystać jedynie z pomocy społecznej.Zdaniem protestujących problemów jest więcej. – Jest brak jakiegokolwiek dialogu społecznego ze strony rządu, samorządu z mieszkańcami. To jest po prostu wrzucanie komuś siłą obcej kultury. Nie chcemy, żeby nasze ulice wyglądały jak ulice Paryża, Marsylii czy Lyonu – ocenił jeden z uczestników demonstracji.Właściciel hotelu nie chciał wystąpić przed kamerą.",,
"Po uniewinnieniu „Starucha”: powinniśmy się cieszyć, że domniemanie niewinności obowiązuje","– Nikt nie ma pretensji do organów ścigania, że zajmują się ściganiem. Problem w tym, by zastanowić się czy to co robią idzie w dobrym kierunku – powiedział mec. Olgierd Pogorzelski, obrońca Piotra C. „Starucha”, który został uniewinniony od zarzutu handlu amfetaminą. – To wyglądało  na zemstę polityczną na kibicu, który wykrzykuje hasła antyrządowe – mówił  Piotr Lisiewicz z „Gazety Polskiej”. – Minister Sienkiewicz zagalopował się w szeryfowskich zapędach – oceniła Agata Czarnacka z Lewica24.pl. Sędzia Sławomir Pałka apelował, aby nie wyciągnąć z tej sprawy wniosków przeciwko instytucji świadka koronnego.","Nieformalny przywódca kibiców Legii Warszawa – Piotr C., pseudonim Staruch, został uniewinniony od zarzutu handlu amfetaminą. Groziło mu za to do 12 lat więzienia. Wyrok jest nieprawomocny. Mężczyzna został oskarżony na podstawie zeznań świadka koronnego – Marka H., pseudonim „Hanior”. „Staruch” przesiedział bez wyroku w więzieniu 8 miesięcy.Mec. Olgierd Pogorzelski, obrońca Piotra C. przekonywał w „Minęła dwudziesta”, że powinnyśmy się cieszyć. – Bo w tym kraju w oczach przynajmniej niektórych sędziów domniemanie niewinności obowiązuje.  Nikt nie ma pretensji do organów ścigania, że zajmują się ściganiem. Problem w tym, by zastanowić się czy to co robią idzie w dobrym kierunku i czy nie są przekraczane normy w wymiarze czysto społecznym, nie tylko prawnym – ocenił. Podkreślił, że w przypadku jego klienta do takiego przekroczenia norm w doszło. „Dęta sprawa”Piotr Lisiewicz z „Gazety Polskiej” powiedział, że od początku był przeświadczony, że „sprawa wygląda na dętą”. – Ustaliłem, że wszystko opierało się na jednym świadku koronnym, który zeznaje niezbyt spójnie. Piotr C. nieustalonej osobie o nieustalonej godzinie miał sprzedawać narkotyki – opowiadał. Jego zdaniem  „Staruch” człowiek inteligentny studiujący historię sztuki nie był na tyle głupi by zajmować się taką działalnością kiedy jest na ustach wszystkich. – Potem inne gazety doszły do tych samych wniosków, że nie ma dowodów. To wygląda na zemstę polityczną na kibicu który wykrzykuje hasła antyrządowe grupując wokół siebie ludzi – przekonywał Lisiewicz. „Szeryfowskie zapędy Sienkiewicza”Agata Czarnacka z portalu Lewica24.pl powiedziała, że dla niej to ogromna przestroga. – Wielokrotnie wskazywaliśmy, że minister Sienkiewicz zagalopował się w szeryfowskich zapędach. Widzimy tutaj oczywiste przełożenie klimatu politycznego na działanie organów ścigania, wymiaru sprawiedliwości – mówiła i przekonywała, że teraz najwłaściwszym byłoby dążenie do odpolityczniania wymiaru sprawiedliwości, prokuratury i organów ścigania. Nie przekreślać świadka koronnegoSędzia Sławomir Pałka przyznał, że każde uniewinnienie to zwycięstwo wymiaru sprawiedliwości , ale apelował, aby nie wyciągnąć z tej sprawy wniosków przeciwko instytucji świadka koronnego. – Wiemy, ze wiele spraw opiera się o zeznania świadków koronnych i dzięki temu jesteśmy w stanie walczyć ze zorganizowaną przestępczością – przekonywał. ",,
Popularny boysband idzie do wojska. Nie ma wyjścia,"Członkowie południowokoreańskiego k-popowego boysbandu BTS nie będą zwolnieni ze służby wojskowej – potwierdził minister obrony narodowej. To pierwszy po The Beatles zespół, który umieścił na szczycie amerykańskiej listy przebojów trzy płyty w ciągu niespełna roku.","Decyzja prawdopodobnie podsyci debatę w Korei Południowej, która pozostaje w napiętych stosunkach z Koreą Północną, na temat tego, czy artyści i sportowcy powinni odbyć pełną służbę wojskową przez około 18 miesięcy, kiedy są u szczytu kariery. – Zwolnienie artystów popkultury ze służby wojskowej, „mimo że wnieśli swój wkład w reputację kraju” nie jest zgodne ze stanowiskiem rządu, by zachować sprawiedliwość i uczciwość – powiedział minister, ogłaszając swoją decyzję. Władze czasami przyznają zwolnienia, np. sportowcom, ale tylko wtedy, gdy zdobyli złote medale na igrzyskach azjatyckich lub jakikolwiek medal na olimpiadzie. Również muzycy klasyczni, którzy otrzymali nagrody na uznanych międzynarodowych konkursach, mogą pominąć służbę wojskową. Siedmioosobowy boysband BTS został założony w 2013 r. Debiutancki singel „2 Cool 4 Skool” wydali 12 czerwca 2013 r. W tym samym roku zdobyli kilka nagród, m.in. dla nowego artysty roku i za najlepszy album. BTS znaleźli się też na sporządzonej przez magazyn „Forbes” liście najbardziej wpływowych osobowości w Korei. W skład zespołu wchodzą: RM, Jimin, Suga, J-Hope, Jin, V i Jungkook.",,
Aleksander Gudzowaty nie żyje,"Aleksander Gudzowaty zmarł w czwartek rano w Warszawie. Był biznesmenem, prezesem Bartimpeksu – spółki działającej na rynku gazowym, jednym z najbogatszych Polaków przełomu XX i XXI wieku. Miał 75 lat.","Urodził się 22 września 1938 roku. Studia ekonomiczne ukończył na WydzialeHandlu Zagranicznego Uniwersytetu Łódzkiego z tytułem magistra ekonomii. Wlatach 1975-1979 był przedstawicielem w Moskwie dwóch wiodących polskichprzedsiębiorstw handlu zagranicznego reprezentujących cały polski przemysłlekki.Od 1978 do 1992 roku pracował jako dyrektor zarządzający, a później jakodyrektor naczelny PHZ Kolmex S.A., firmy specjalizującej się w branżyzwiązanej z kolejnictwem. Pracę w tej firmie zakończył w 1992 r. W tym samym roku został prezesem Przedsiębiorstwa Handlu Zagranicznego Bartimpex S.A.Do majątku doszedł w latach 90. XX wieku na handlu barterowym – kupował odrosyjskiego Gazpromu gaz ziemny dla Polskiego Górnictwa Naftowego iGazownictwa w zamian za żywność i artykuły przemysłowe. Największy sukcesosiągnął jako autor inżynierii finansowej, przy pomocy której likwidowałpolskie olbrzymie długi za gaz z Rosji w latach 1991-1993.W 2008 z majątkiem 3,7 mld zł uplasował się na 9. miejscu na liście stunajbogatszych Polaków tygodnika „Wprost” oraz na 56. miejscu na liście stunajbogatszych Europy Środkowo-Wschodniej tego samego tygodnika.Pod koniec lat 90. Gudzowaty wszedł w konflikt z ówczesnym rządem premieraJerzego Buzka oraz Gazpromem, największym rosyjskim koncernem energetycznym, którego nowy zarząd nie chciał respektować umów wynegocjowanych wcześniej i starał się usunąć Gudzowatego z rynku handlu gazem. W 2007 o Gudzowatym zrobiło się głośno za sprawą tzw. taśm Oleksego – nagrań rozmów Józefa Oleksego z biznesmenem dokonanych przez ochronę Gudzowatego. W trakcie spotkania polityk SLD nie szczędził słów krytyki pod adresem partyjnych kolegów z byłym prezydentem Aleksandrem Kwaśniewskim na czele. W tym samym roku prokuratura prowadziła postępowanie dotyczące gróźb wobec biznesmena i jego rodziny.Aleksander Gudzowaty był twórcą Fundacji Crescendum Est Polonia,wspomagającej wybitnie uzdolnionych młodych artystów i naukowców. Zasiadałtakże w Radzie Gubernatorów Centrum Peresa dla Pokoju.W 2009 r. Gudzowaty został uhonorowany w Nowym Jorku wyróżnieniemAnti-Defamation League za prace na rzecz obrony mniejszości narodowych.  Z pierwszego małżeństwa miał syna – Tomasza Gudzowatego, znanego fotografika, wielokrotnie nagradzanego w Konkursie World Press Photo, w amerykańskim konkursie POYi oraz w konkursie NPPA The Best of Photojournalism. W lutym 2010 r. Gudzowaty ożenił się po raz drugi. Jego żoną została Danuta Korycka.",,
PiS prawie dogoniło Platformę,"Tylko 4 punkty procentowe dzielą PiS od PO – wynika z sondażu 
Instytutu Homo Homini, przeprowadzonego na zlecenie Polskiego Radia. Gdyby wybory parlamentarne odbywały się w ten weekend, na Platformę zagłosowałoby 32 proc. Polaków, a na PiS - 28,2 proc.","Na Sojusz Lewicy Demokratycznej swój głos chce oddać 16,4 proc. badanych, na Polskie Stronnictwo Ludowe 7,2 proc, a na ugrupowanie Polska Jest Najważniejsza 5,2. Szacuje się, że frekwencja wyniosłaby 54,9 proc.Prezes Instytutu Homo Homini Marcin Duma uważa, że wyniki sondażu potwierdzają utrzymującą się od dłuższego czasu tendencję – czyli spadające poparcie dla partii rządzącej. – W tym badaniu –  podkreśla Duma–  notowania dla PO są najniższe z dotychczasowych przeprowadzonych na zlecenie dla Polskiego Radia. Zaznaczył też, że różnica w poparciu dla PiS i PO w najnowszym badaniu zmniejsza się i wynosi jedynie 4 procent. Rośnie z kolei sympatia dla SLD, które w porównaniu z ubiegłym tygodniem zyskuje dodatkowy punkt procentowy.Z sondażu wynika także, że Ruch Poparcia Palikota – Nowoczesna Polska uzyskałby poparcie 2,0 proc. Progu 1 proc. nie przekroczyłyby: Unia Polityki Realnej, Krajowa Partia Emerytów i Rencistów, Prawica Rzeczpospolitej i Stronnictwo Demokratyczne.",,
"Kaczyński w górę, Komorowski – w miejscu","Bronisław Komorowski prowadzi i utrzymuje stabilne poparcie. Ale Jarosław Kaczyński go goni.  Gdyby wybory prezydenckie odbyły się 4 czerwca, w pierwszej turze Komorowski dostałby 50 proc. głosów, a Kaczyński – 38 proc. To aż o 5 pkt.  procentowych  więcej niż tydzień temu – podaje „Gazeta Wyborcza”.","W stosunku do podobnego sondażu z końca maja, notowania Bronisława Komorowskiego pozostały na tym samym poziomie – 50 proc., pomimo jego aktywnej działalności w ciągu tego okresu. Natomiast o pięć punktów procentowych, do 38 proc. wzrosły notowania Jarosława Kaczyńskiego.Zmieniły się też wyniki dotyczące drugiej tury. Przez ostatni miesiąc Komorowski notował regularnie wynik na poziomie 63 proc., a Kaczyński – 37 proc. Teraz przewaga kandydata PO skurczyła się do 16 pkt proc. Jarosław Kaczyński po raz pierwszy przekroczył barierę 40 proc. W ewentualnej drugiej turze kandydat PO wygrałby z prezesem PiS 58 do 42 proc.Wyniki najnowszego sondażu wyraźnie wskazują, że zdecydowana większość Polaków uznała, iż najbliższe  wybory to wyścig jedynie między dwoma głównymi kandydatami, którzy łącznie notują poparcie 88 proc. wyborców.Po kandydatach PO i PiS długo, długo bowiem nie ma nikogo i dopiero na trzecim miejscu pojawia się kandydat Lewicy Grzegorz Napieralski z 5 proc. poparciem. Na lidera PSL Waldemara Pawlaka, Andrzeja Olechowskiego,  Janusza Korwin-Mikkego, Marka  Jurka  i Andrzeja Leppera  chciałoby głosować zaledwie po 2 proc. wyborców. Pozostali kandydaci mogą liczyć na jeszcze mniejsze poparcie.",,
Krwawe protesty w Iraku. Zginęli demonstranci,"Podczas starć z demonstrantami w Bagdadzie w czwartek irackie służby porządkowe zastrzeliły co najmniej 6 osób, a w Basrze, gdzie rozpędzono antyrządową pikietę, zostały zabite 4 osoby - podały służby medyczne. Śmierć demonstrantów potwierdziła iracka policja.","Zwiększa to i tak wysoki bilans ofiar dotychczasowych starć, które trwają od 1 października i nie wydają się słabnąć - pisze Reuters. W ocenie organizacji humanitarnych w protestach straciło już życie 270 osób.W środę irackie siły bezpieczeństwa użyły gazu łzawiącego i ostrej amunicji do rozpędzenia protestujących w centrum Bagdadu. Demonstranci blokowali most Szuhada na Tygrysie od wtorkowego popołudnia chcąc sparaliżować komunikację w całym kraju. Do strzelaniny doszło też podczas pierwszych, środowych prób rozproszenia tłumu, który pikietuje centrum Basry - gospodarczej stolicy kraju.Mimo brutalności policji w tłumieniu protestów tysiące ludzi przyłączają się do antyrządowych demonstracji w stołecznym Bagdadzie i południowych prowincjach - podaje Reuters. Demonstranci palą opony w centrach miast; niepokoje społeczne, które rozpoczęły się w Bagdadzie z powodu braku pracy i złej jakości usług, stopniowo rozprzestrzeniły się bowiem również na tę część kraju.",,
"Jolanta Kwaśniewska: To idiotycznie zabrzmi, ale mąż ma nietolerancję alkoholu [WIDEO]","– To idiotycznie zabrzmi, ale mąż ma nietolerancję alkoholu. Nie powinien w ogóle pić żadnych alkoholi – powiedziała w Radio Zet Jolanta Kwaśniewska. Żonę byłego prezydenta zapytano, jak reaguje na memy o mężu.","– My z przyjemnością wypijamy z mężem po kieliszku wina. Przez bardzo długi czas jesteśmy wegetarianami. W ogóle nie pijemy żadnego alkoholu, nie jemy mięsa, wędlin. Prowadzimy zdrowy, bardzo higieniczny tryb życia – powiedziała Kwaśniewska.  Była pierwsza dama skomentowała również sytuację, która miała miejsce w Charkowie w 1999 r. Wtedy to uchwycono na nagraniu, jak przy grobach polskich oficerów zamordowanych przez NKWD Aleksander Kwaśniewski chwieje się, wyraźnie na skutek działania alkoholu.  – Ubolewam i strasznie jest mi przykro, że ta pierwsza sytuacja zdarzyła się w Charkowie. Panowie mieli zmowę milczenia. Mimo że naprawdę chciałam to wtedy rozkminić, wszyscy powiedzieli „nie, nic się takiego niedobrego nie działo” – mówi Kwaśniewska. Była pierwsza dama dodała, że była „załamana”, gdy zobaczyła, jak wygląda prezydent.  – Mąż miał wtedy taką przypadłość, biorąc przez długi czas antybiotyki i jakieś tam jeszcze leki, chyba sterydy. Panowie, lecąc do Charkowa, namówili męża do wypicia jakiegoś koniaku. Przy takiej długiej abstynencji efekt był taki, a nie inny – powiedziała.",,
Trump: Plan Demokratów zniszczy amerykańską gospodarkę,"Prezydent Donald Trump skrytykował Demokratów. – To są marni politycy, a ich polityka też jest marna – powiedział Trump w swym wystąpieniu na corocznej Konferencji Konserwatywnej Akcji Politycznej w Oxon Hill w stanie Maryland.","Prezydent zarzucił politykom Partii Demokratycznej „radykalnie” lewicowe skłonności. Ostrzegł, że plan Demokratów ws. walki z globalnym ociepleniem „całkowicie zniszczy amerykańską gospodarkę”. – Ale ja was przed tym obronię – zapewnił Trump uczestników konferencji w Oxon Hill, podkreślając, że uczyni to, jeśli w 2020 roku ponownie zostanie wybrany na prezydenta. Po raz kolejny Trump zapewnił, że nie było żadnych potajemnych kontaktów między jego sztabem a Kremlem podczas kampanii przed wyborami prezydenckimi w 2016 roku. – Demokraci nie chcą tego przyjąć do wiadomości. To są chorzy ludzie – powiedział Donald Trump. Od prawie dwóch lat prokurator specjalny Robert Mueller prowadzi śledztwo w sprawie rzekomej ingerencji Rosjan w amerykańskie wybory prezydenckie w 2016 roku i kontaktów sztabu wyborczego Trumpa z Kremlem. Prezydent powtórzył, że „to polowanie na czarownice”, wspierane przez Partię Demokratyczną.",,
"„Mówienie o odsunięciu PiS-u od władzy to za mało, by wygrać wybory”","Były premier Leszek Miller, który zdobył mandat eurodeputowanego, ocenia, że do wygranej Koalicji Europejskiej nie wystarczyło jedynie przekonywanie wyborców do „odsunięcia PiS-u od władzy”. Pytany w TVN24 o to, czy KE to już przeszłość, przyznał, że nie wie. – Ale gdybym miał w tej sprawie coś doradzać, to mówiłbym, żeby nie zrywać tego porozumienia – przekonywał.","– Jeżeli moi partnerzy z listy europejskiej ciągle powtarzali: „Trzeba odsunąć PiS od władzy”, to jest to pierwsza część zdania. Druga część zdania musi być „bo…” – bo np. Polska nie dostanie tyle pieniędzy, ile może dostać z UE i nie starczy na 500 plus. To komunikat, który być może spowoduje jakąś refleksję. Ale jeżeli się mówi, że tylko trzeba odsunąć PiS od władzy, to ludzie wzruszają ramionami i mówią: „A dlaczego?”, „przecież nam jest dobrze” – argumentował Miller.Były lider SLD pytany był także o słowa wiceprzewodniczącego PO Tomasza Siemoniaka, który we wtorek na antenie radia RMF mówił, że „ludzie chcą odsunięcia PiS od władzy”. – Dwa dni po wyborach tego rodzaju opinia jest dosyć ekstrawagancka. Delikatnie mówiąc – ocenił.Miller przyznał, że ma „uczucie niedosytu” po przegranej KE z Prawem i Sprawiedliwością tak dużą różnicą głosów. – Sądziłem, że różnica będzie mniejsza. Zakładałem, że PiS wygra jednym punktem procentowym, jednym mandatem, ale siedem punktów to dużo. Za dużo mówiąc szczerze – stwierdził.",,
"Sondaż: PiS rządzi samodzielnie, SLD przed Kukiz'15, Nowoczesna poza Sejmem","41,8 proc. głosów zdobyłoby Prawo i Sprawiedliwość, co zapewniłoby partii Jarosława Kaczyńskiego 234 mandaty i samodzielną większość – wynika z sondażu Estymatora dla DoRzeczy.pl. PO zdobyłaby 25,9 proc. głosów, SLD 9,3 proc, Kukiz'15 8,2 proc., zaś PSL 6,3 proc.","Z sondażu wynika, że Prawo i Sprawiedliwość nadal miałoby możliwość samodzielnego sprawowania władzy tracąc dwa miejsca w izbie niższej parlamentu. Klub PiS liczy obecnie 236 posłów (w 2015 r. lista Zjednoczonej Prawicy uzyskując 37,58 proc. głosów zdobyła 235 mandatów).Największy klub opozycyjny, Platforma Obywatelska, straciłby jedno miejsce (trzy w stosunku do wyniku wyborów w 2015 r.), pozostający obecnie poza parlamentem SLD wprowadziłby 37 posłów, zaś z listy Pawła Kukiza weszłyby do Sejmu 34 osoby. O osiem mniej niż trzy lata temu, ale o pięć więcej, niż liczy ten klub obecnie.W ławach sejmowych zasiadłoby jeszcze 19 posłów Polskiego Stronnictwa Ludowego (16 mandatów w ostatnich wyborach, 18 członków klubu obecnie). Posiadająca obecnie 22 posłów (28 bezpośrednio po wyborach) Nowoczesna uzyskując 4,2 proc głosów musiałaby się zadowolić jedynie dotacją, zaś Partia Razem (2,2 proc.) i Wolność (1,1 proc.) nie uzyskałyby nawet tego przywileju.",,
Donald Trump odwołał rozmowy pokojowe z talibami,"Prezydent USA Donald Trump poinformował w sobotę, że odwołał planowane na niedzielę spotkanie z przywódcami talibów, które miało być poświęcone zakończeniu trwającego 18 lat konfliktu w tym kraju. Trump planował również oddzielne spotkanie z prezydentem Afganistanu Aszrafem Ghanim.","Trump napisał na Twitterze, że do odwołania rozmów, które miały odbyć się w Camp David, skłonił go czwartkowy zamach bombowy w Kabulu. Zginęło w nim 12 osób, w tym amerykański żołnierz.– Jeżeli oni (talibowie) nie mogą zgodzić się na rozejm podczas tak ważnych rozmów pokojowych i nawet zabijają 12 niewinnych osób, to najprawdopodobniej nie mogliby również wynegocjować istotnego porozumienia – napisał prezydent na Twitterze.Trump zadał też pytanie kto zabijałby tak wiele osób „aby, jak się wydaje, chcieć wzmocnić swoją pozycję przetargową w negocjacjach”.Agencja Associated Press podkreśla, że zamach nastąpił w momencie, w którym strona amerykańska i talibowie mieli nadzieję na sfinalizowanie rozmów na temat porozumienia pokojowego.Trump poinformował, że prezydent Ghani i delegacja talibów przybyli do USA w sobotę wieczorem.",,
Politolog: Tusk dokończy demontaż chadeckości w Europejskiej Partii Ludowej,"Donald Tusk będzie człowiekiem, który dokończy demontaż chadeckości w chadeckiej partii, jaką jest Europejska Partia Ludowa – ocenia w rozmowie z portalem tvp.info politolog Artur Wróblewski z Uczelni Łazarskiego. To komentarz do słów Marka Webera, szefa frakcji EPL w europarlamencie, który powiedział, że Tusk będzie „symbolem ugrupowania” i na nowo zdefiniuje, „czym jest chadeckość EPL w  dzisiejszych czasach”.","Na kongresie tego ugrupowania w Zagrzebiu Donald Tusk, szef Rady Europejskiej, został wybrany na przewodniczącego EPL. Był jedynym kandydatem. – Wybory i cały  ten rytuał jest pewnego rodzaju farsą, zaprzeczeniem tego, czym jest demokracja – komentuje Artur Wróblewski.Zdaniem eksperta wybory szefa Europejskiej Partii Ludowej odzwierciedlają szerszy problem, który od pewnego czasu obserwujemy także w unijnych instytucjach. – Problem, który w politologii i publicystyce nazywamy deficytem demokracji w Unii Europejskiej – wskazuje Wróblewski. Powoduje to, że przeciwnicy UE – zdaniem naszego rozmówcy – porównują Unię do instytucji Kremla, gdzie tak naprawdę „nie ma demokracji”, tylko pewne rzeczy są „narzucane i wiadomo z góry, kto wygra wybory”.– Wybór szefa EPL bez konkurencji, z nominowania jest farsą i zaprzeczeniem tego, czym jest demokracja – czyli konkurowaniem różnych ludzi i stwarzaniem realnego wyboru – podkreśla Wróblewski. Farsa prawyborów i kandydaci „z łapanki”Wskazuje również, że opisywany problem instytucji i partii unijnych jest obecny również w Polsce. W tym miejscu ekspert wymienia m.in. „farsę” prawyborów prezydenckich zorganizowanych przez Platformę Obywatelską, z której zresztą wywodzi się Donald Tusk. – Nikt nie wierzył, że można z zaproponowanym przez szefa kandydatem, Małgorzatą Kidawą-Błońską, wygrać. Dlatego nikt się nie zgłosił i trzeba było „z łapanki” dobrać Jaśkowiaka, dla którego jest to przede wszystkim okazja do autopromocji – powiedział Wróblewski. – Inna sprawa, że mało ludzi w ogóle wierzy w wygraną z prezydentem Andrzejem Dudą – dodał. W wywiadzie dla Polskiej Agencji Prasowej Manfred Weber, szef grupy EPL w europarlamencie, mówił, że Donald Tusk – jako twarz i symbol frakcji – będzie osobą, która będzie musiała „na nowo zdefiniować, czym jest chadeckość tego ugrupowania w dzisiejszym świecie”.Czym jednak jest wspomniana chadeckość? Jak wskazuje Artur Wróblewski, o EPL mówiono, że jest centrowo-chadecką frakcją, bo wyrosła na chrześcijańskich korzeniach. To się jednak zmienia – zauważa nasz rozmówca, a Donald Tusk – w jego opinii – przesunie ugrupowanie jeszcze bardziej w kierunku centrum.– Nowe otwarcie Tuska będzie polegało na jeszcze większym odchodzeniu od chadeckości w kierunku centrowości, opartej na poprawności politycznej, asymilacji obcych religii i obcych kultur czy otwarcia na „inność” i obce elementy, nie zaś na pielęgnowaniu chrześcijańskich korzeni, tradycyjnie chadeckiej EPL – stwierdził politolog.  – Moim zdaniem Tusk będzie człowiekiem, który dokończy demontaż chadeckości w partii chadeckiej, jaką jest Europejska Partia Ludowa. Na tym będzie polegała jego nowa rola – ocenił.",,
Seks w szkole w nowym wydaniu – osiągnięcia awangardowej cywilizacji [OPINIA],"Potwierdza się teza prof. Ryszarda Legutki, że toczy się dziś wojna cywilizacyjna, w której Polska jest na pierwszej linii frontu. Zagrożone są wartości, w imię których walczyli nasi przodkowie o wolność i niezależność Polski – Bóg, honor, ojczyzna. Zwolennicy nowej europejskiej cywilizacji  przesiąkniętej duchem komunistycznej lewicy, każdą z tych wartości odrzucają, albo przynajmniej minimalizują ich znaczenie.","Dziś interes Europy liczy się bardziej niż potrzeby własnego państwa i współrodaków. Pojęcie honoru, jako przestrzeganie uczciwości, dotrzymywania danego słowa, oświadczenia czy przyrzeczenia, zostało zapomniane w przestrzeni publicznej, prywatnej, rodzinnej, nie mówiąc o wypełnieniu honorowego długu wobec ojczyzny. Objawy umiłowania ojczyzny, oddawania jej należnej czci i poświęcenia się dla niej, uznawane są za przeżytki typowe dla społeczności prowincjonalnych w stosunku do awangardowej Europy. W najlepszym przypadku uznawane są za trwanie w okowach nacjonalizmu, szowinizmu, jakże bliskie neofaszyzmowi. Marsze Niepodległości, wedle wyznawców nowej cywilizacji, są dowodem tych negatywnych cech wymienionych w poprzednim zdaniu. To są wartości zmarginalizowane, a często wydrwiwane przez różne sztucznie wypreparowane autorytety moralne, naukowe, medialne. W nowoczesnej Europie wymieszanej kulturowo nie ma miejsca na Boga. Na objawy i potwierdzanie wiary. Na istnienie religii i Kościoła katolickiego w życiu społecznym. A przede wszystkim na tradycyjny system wartości związany z wiarą katolicką.    Dziś wpływowa radna Warszawy Agata Diduszko, przesiąknięta lewicowością, żąda wyrzucenia religii ze szkół. Radna propagująca nową cywilizację, której roli w kształtowaniu, czy lepiej, deformowaniu społeczeństwa nie ogarnia. Podobnie jak jej mąż, kładący się na jezdni przed Sejmem, aby udawać pobitego przez policję, a następnie próbujący oskarżyć prawicową władzę o brutalność wobec demonstrantów antyrządowych.  Na miejsce usuniętych lekcji religii politycy reprezentujący nowoczesne prądy cywilizacyjne wprowadzają do szkół warszawskich – a gdzież tam, nie tylko do szkół, zaczynają już od przedszkoli – lekcje edukacji seksualnej. Tak naprawdę to nie lekcje, lecz promocję homoseksualizmu. Rozpoczynając od wieku dziecięcego. Pretekstem jest wyrównywanie w Polsce praw lesbijek i homoseksualistów. Trzaskowski oraz lobby zainteresowanych, część z nich ze względu na własną orientację seksualną, podnoszą na sztandar hasło usankcjonowania w Polsce, po latach wstecznictwa, standardów europejskich. To nic innego jak rodzaj gwałtu prawnego, jakiego próbuje się dokonać na milionach katolickich rodzin i niczego nierozumiejących dzieci. Realizatorzy tego pomysłu próbują go usprawiedliwić potrzebami nowej cywilizacji. Nowe prawo chce wymusić oddanie dzieci w ręce „obserwatorów – latarników”, być może osobników, którzy publicznie, bez żenady niemal, obnażają swoje skłonności seksualne podczas tzw. marszów równości.  Politycy lewicy pieją z zachwytu nad decyzją prezydenta Warszawy Rafała Trzaskowskiego, wprowadzającego osoby homoseksualne w krwiobieg kształtowania najmłodszego pokolenia w systemie szkolnej edukacji. Tymczasem gołym okiem widać, że jest pierwszy krok do narzucenia większości Polakom praw mniejszości. I to grupy liczącej wśród wszystkich Polaków niecałe 5 procent populacji. Za to środowiska niezwykle agresywnego w swych żądaniach, niemal imperialnego. Nie tyle ośmiela, co rozzuchwala ich świadomość, że nowa cywilizacja zatacza coraz szersze kręgi w Europie Zachodniej. Czy Polska zachowa swą tożsamość, pozostając we wspólnocie europejskich państw?   Już widać, jakie rządy mogą doprowadzić Polskę do szybkiej utraty tożsamości.",,
Prezydent Duda już w Nowym Jorku. W czwartek posiedzenie RB ONZ,"Prezydent Andrzej Duda przyleciał do Nowego Jorku, gdzie w czwartek weźmie udział w debacie otwartej wysokiego szczebla Rady Bezpieczeństwa ONZ. Spotkanie poświęcone m.in. Korei Płn. będzie pierwszą okazją po objęciu niestałego członkostwa do zabrania głosu przez Polskę w RB na szczeblu głowy państwa.","W czwartek prezydent spotka się także m.in. z sekretarzem generalnym ONZ Antonio Guterresem oraz z ambasadorami przy ONZ wszystkich krajów członkowskich Unii Europejskiej.Poza regularnymi posiedzeniami Rady Bezpieczeństwa, na których kraj jest reprezentowany z reguły przez ambasadora przy ONZ, każda kolejna prezydencja w RB organizuje otwartą debatę wysokiego szczebla z udziałem szefów państw, ministrów spraw zagranicznych. Czwartkową organizuje Kazachstan.Ważna debata– Prezydent Andrzej Duda weźmie w niej udział na zaproszenie prezydenta Kazachstanu Nursułtana Nazarbajewa, który to kraj właśnie przewodniczy Radzie Bezpieczeństwa – powiedział szef gabinetu prezydenta Krzysztof Szczerski. Jak zaznaczył, debata będzie dotyczyła nierozpowszechniania broni masowego rażenia, w tym „konstrukcji traktatowej” związanej z bronią masowego rażenia.Prezydent przedstawi też „generalne założenie, z którym Polska szła do Rady Bezpieczeństwa, czyli przekonanie o tym, że każda agresja, ale także każde budowanie zdolności agresywnych zawsze wiąże się z łamaniem praw międzynarodowego”.Polska objęła niestałe członkostwo w Radzie Bezpieczeństwa ONZ 1 stycznia bieżącego roku. Nasz kraj będzie zasiadał w RB ONZ przez dwa kolejne lata, czyli do końca grudnia 2019 r.",,
USA nakładają cła odwetowe na europejskie produkty. Trump: Wielkie zwycięstwo,"USA nałożyły 25-proc. cła na francuskie wino, włoskie sery i szkocką whisky single malt w odwecie za unijne subwencje dla Airbusa. Cła odwetowe będą obowiązywały od 18 października i – jak zwracają uwagę media – nie będą nimi objęte włoskie wino, makaron i oliwy z oliwek.","Biuro przedstawiciela USA ds. handlu opublikowało listę setek produktów przemysłowych i rolnych z Unii Europejskiej, na które zostaną nałożone dodatkowe opłaty celne.Znalazły się na niej m.in. książki, wino, masło, jogurty, kawa, wybrane gatunki serów, produkty z wieprzowiny i oliwa z oliwek z Hiszpanii i Francji, a także niektóre tekstylia, głównie z Wielkiej Brytanii, oraz niemieckie i brytyjskie części do kamer i aparatów fotograficznych. Import samolotów z Unii obłożono 10-proc. cłem. Restrykcje celne nie dotyczą części do samolotów.Według amerykańskich władz karnymi taryfami zostały objęte „przede wszystkim produkty pochodzące z państw, które są odpowiedzialne za nielegalne subwencje dla Airbusa: Niemiec, Francji, Hiszpanii i Wielkiej Brytanii”. Jak zauważa niemiecka agencja dpa, niektóre karne taryfy dotyczą tych czterech państw lub jednego z nich, ale większość obejmuje produkty z całej Unii Europejskiej.USA ogłosiły wprowadzenie ceł odwetowych na produkty z UE w środę, kilka godzin po tym, jak Światowa Organizacja Handlu (WTO) orzekła, że subwencje unijne dla Airbusa były nielegalne i w związku ze stratami Boeinga Stany Zjednoczone mogą nałożyć na UE karne taryfy na dobra warte 7,5 mld dolarów.",,
„Wotum nieufności to spektakl”,"Wotum nieufności to właściwie spektakl, w którym opozycja korzysta z czasu antenowego, żeby przedstawić zarzuty, przedstawić swoją politykę – mówił na antenie TVP Info, były premier Leszek Miller.",,,
„Konwencja PSL zatwierdzi kandydaturę Kosiniaka-Kamysza na prezydenta”,"W styczniu odbędzie się krajowa konwencja PSL, która zatwierdzi kandydaturę lidera ludowców Władysława Kosiniaka-Kamysza na prezydenta – poinformował wicemarszałek Sejmu Piotr Zgorzelski (PSL-Kukiz15).","Na początku listopada Rada Naczelna PSL podjęła uchwałę, w której stwierdza, że naturalnym kandydatem ludowców na prezydenta jest prezes partii Władysław Kosiniak-Kamysz.Zgorzelski powiedział, że w styczniu odbędzie się krajowa konwencja PSL, która zatwierdzi kandydaturę Kosiniaka-Kamysza na prezydenta.Pytany, czy partia prowadzi badania, które pokazują, że lider ludowców odbiera głosy obecnemu prezydentowi Andrzejowi Dudzie, który najprawdopodobniej będzie ubiegał się o reelekcję Zgorzelski odparł: „My nie musimy prowadzić takich badań, bo takie badania są. Zrobił je CBOS i IBRIS”. Jego zdaniem „nie trzeba wielkich badań, żeby wiedzieć, że konserwatywny polityk, jedyny właściwie na opozycji będzie odbierał głosy Andrzejowi Dudzie”. – To zresztą było widać w wyborach parlamentarnych, gdzie blisko pół miliona wyborców PiS zagłosowało na Koalicję Polską – zauważył wicemarszałek Sejmu.Poseł Marek Sawicki powiedział, że 2 grudnia zbiera się Naczelny Komitet Wykonawczy PSL, który będzie głównie poświęcony kampanii prezydenckiej. Według niego podczas NKW może już zostać wybrany szef sztabu wyborczego.",,
"1,5 mln złotych na odprawy dla sędziów Sądu Najwyższego","Odejście w stan spoczynku 10 sędziów Sądu Najwyższego będzie kosztowało budżet blisko 1,5 miliona złotych. Połowa z nich otrzyma też ekwiwalent za niewykorzystane urlopy. Rekordzista dostanie łącznie 217 tysięcy złotych – podaje RMF FM.","Zgodnie z nową ustawą w stan spoczynku przeszło w środę 10 sędziów, którzy przekroczyli 65 rok życia. Z racji wieku wszyscy oni orzekają w SN od co najmniej kilkunastu lat, w związku z czym ich zarobki należą do najwyższych. Wszyscy objęci są tzw. stawką awansową, wynoszącą 115 proc. stawki podstawowej. Ich wysokość wynika z art. 54 ustawy o Sądzie Najwyższym. Sędziemu odchodzącemu w stan spoczynku przysługuje zgodnie z nim odprawa w wysokości sześciomiesięcznego wynagrodzenia. Sędziowie z przysługującą im po siedmiu latach orzekania stawką awansową, ale nie pełniący w SN żadnych funkcji otrzymają odprawy w wysokości 144 tysięcy 300 złotych. Dwoje odchodzących w stan spoczynku szefów wydziałów w Sądzie Najwyższym dostanie odprawy w wysokości 162 tysięcy złotych – podaje RMF FM.Część sędziów, którzy przeszli właśnie w stan spoczynku, nie wykorzystała w całości przysługujących im urlopów. Ponieważ po odejściu z sądu nie mogą już tego zrobić – przysługuje im ekwiwalent za niewykorzystane dni urlopu. Według stacji dla ósemki sędziów stawka za jeden dzień niewykorzystanego urlopu (ze stawką awansową) wynosi 1 149 złotych 88 groszy, dla przewodniczących wydziałów – 1 291 złotych i 10 groszy”. 55,5 tysiąca zł za niewykorzystane 43 dni urlopu„Rekordzista, 67-letni sędzia Henryk Pietrzkowski, który do wtorku był przewodniczącym Wydziału II w Izbie Cywilnej SN poza 162 tysiącami złotych odprawy otrzyma też ponad 55,5 tysiąca złotych za niewykorzystane 43 dni urlopu. Łącznie to ponad 217 tysięcy złotych” – czytamy.Odprawy odchodzących z Sądu Najwyższego sędziów będą w sumie kosztować 1 milion 478 tysięcy złotych. Ekwiwalenty za niewykorzystane przez pięcioro z nich urlopy dodatkowo prawie 152 tysiące złotych.",,
Macierewicz:  w 2017 r. wojsko USA w Polsce. „Jesteśmy bezpieczni”,"– NATO, USA i Polska są przygotowane do realizacji postanowień szczytu Sojuszu w Warszawie, jesteśmy bezpieczni, skutecznie realizujemy nasze zobowiązania – poinformował w środę w Żaganiu szef MON Antoni Macierewicz.","Minister, który jest także pełnomocnikiem rządu ds. koordynacji działań związanych z pobytem w Polsce wojsk sojuszniczych, spotkał się z dowódcą sił lądowych USA w Europie gen. Benem Hodgesem wizytującym koszary w Żaganiu, które będą jednym z miejsc stacjonowania amerykańskich wojsk w Polsce.W styczniu 2017 r. do Polski ma przybyć amerykańska pancerna brygadowa grupa bojowa, a w kwietniu – wielonarodowa batalionowa grupa bojowa złożona przede wszystkim z żołnierzy z USA. Zadecydowano o tym na szczycie NATO w Warszawie w lipcu.– Bardzo się cieszę z tego, że strona amerykańska podjęła decyzję o wcześniejszym rozmieszczeniu zwłaszcza ciężkiej brygady. Z tego, co zrelacjonował pan generał Hodges, cała ta operacja realizowana jest bardzo profesjonalnie w sposób niezwykle skuteczny. Tak więc w końcu stycznia siły brygady amerykańskiej będą stacjonowały już na terenie Polski, a w kwietniu siły batalionowej grupy bojowej w Orzyszu, na przedpolu przesmyku suwalskiego – powiedział Macierewicz.",,
USA: Większość najlepszych szkół prywatnych to szkoły katolickie,"Spośród 49 amerykańskich szkół prywatnych, które otrzymają w tym roku specjalne sztandary National Blue Ribbon Award w uznaniu za największe osiągnięcia wychowawcze, 44 to szkoły katolickie – poinformowała agencja CNA. Wyróżnienia te przyznaje Departament Edukacji USA.","Łącznie w roku bieżącym wyróżnienia te otrzymało 349 szkół: 300 publicznych i 49 prywatnych. W całych Stanach Zjednoczonych istnieje 133 tysięcy szkół publicznych i 35 tysięcy szkół prywatnych.  Większość wyróżnionych placówek katolickich jest zarządzana przez poszczególne diecezje. Uroczystość wręczenia sztandarów odbędzie się 7 i 8 listopad w Waszyngtonie. Dyrektor wykonawczy Sekretariatu ds. Edukacji Katolickiej w Konferencji Biskupów Katolickich Stanów Zjednoczonych Mary Pat Donoghue powiedziała CNA, że szkoły katolickie są ze swej natury podporządkowane integralnej formacji osoby ludzkiej. Łączą one zdobywanie wiedzy z pogłębianiem wiary.",,
W sobotę papież przyjmie na audiencji Donalda Tuska,Papież Franciszek przyjmie w sobotę na audiencji w Watykanie przewodniczącego Rady Europejskiej Donalda Tuska – poinformowało biuro prasowe Stolicy Apostolskiej.,"Donald Tusk jest od 2014 r. przewodniczącym Rady Europejskiej. Nie będzie to jego pierwsze spotkanie z papieżem Franciszkiem. Pełniąc tę funkcję spotkał się już z Ojcem Świętym w 2016 r. w Watykanie, z okazji przyznania Ojcu Świętemu Międzynarodowej Nagrody Karola Wielkiego. Wcześniej, w 2014 r., był na audiencji u Franciszka jako ówczesny premier RP.Informując o zapowiadanej audiencji austriacka agencja katolicka Kathpress przypomniała, że podczas niedawnego szczytu klimatycznego w Nowym Jorku Tusk apelował o ochronę lasów tropikalnych w Amazonii. W niedzielę 6 października rozpoczyna się w Watykanie specjalne zgromadzenie synodu biskupów poświęcone Amazonii.",,
Miller: Nie możemy zamykać oczu na nacjonalizm ukraiński,"– Polskie władze postępują słusznie, gdy  mówią do Ukraińców wprost:  „wy z Banderą do Unii Europejskiej nie wejdziecie”.  Nie możemy zamykać oczu na nacjonalizm ukraiński – mówił w programie „Minęła 8” Leszek Miller, były premier  i były lider Sojuszu Lewicy Demokratycznej.","Gość TVP Info wyraził przekonanie, że dla Ukraińców zrobiliśmy „bardzo dużo”.  Przypomniał, że Polska była pierwszym krajem, który uznał niepodległość tego kraju.  – Odnoszę wrażenie, że Ukraińcy tego nie doceniają i to, że budują swoją tożsamość na nacjonalizmie ukraińskim, na zbrodni ukraińskiej, że to jest odwracanie się plecami do Polaków – powiedział.              – Polskie władze postępują słusznie, gdy  mówią do Ukraińców wprost:  „wy z Banderą do Unii Europejskiej nie wejdziecie”. Bo jeżeli my, Polacy, i cała Europa jest tak wrażliwa na nacjonalizm, to nie możemy zamykać oczu na nacjonalizm ukraiński – powiedział były premier. ",,
Gronkiewicz-Waltz doradza prezydentowi wyjazd do Izraela,"Nieobecni nie maja głosu. Na miejscu Prezydenta RP wzięłabym pod uwagę wyjazd do Izraela i w razie niestosownych słów Putina, zorganizowałabym konferencję prasową i mu odpowiedziała – sugeruje prezydentowi Andrzejowi Dudzie była prezydent Warszawy Hanna Gronkiewicz-Waltz.","Gronkiewicz-Waltz oceniła, że takie rozwiązanie wywoła duże zainteresowanie. „Przebicie murowane” – dowodziła na Twitterze.Prezydent Andrzej Duda ogłosił we wtorek, że nie pojedzie 23 stycznia na uroczystości piątego Światowego Forum Holokaustu, które odbędą się w Jerozolimie z okazji 75. rocznicy wyzwolenia obozu koncentracyjnego Auschwitz-Birkenau.– Otrzymałem zaproszenie jako prezydent Rzeczypospolitej Polskiej na te uroczystości w Jerozolimie, ale oprócz tego zaproszenia jednoznacznie wynikało z niego i kontekstu sytuacji, że nie przewiduje się tam wystąpienia prezydenta Rzeczypospolitej – oświadczył prezydent.Podczas uroczystości głos zabiorą między innymi prezydent Rosji Władimir Putin, prezydent Francji Emmanuel Macron, książę Karol z Wielkiej Brytanii, przedstawiciel Stanów Zjednoczonych oraz prezydent Niemiec Frank-Walter Steinmeier.",,
Instytucje finansowe wpłacają słone kary za polisolokaty,"Sądy utrzymały już ponad połowę z blisko 60 mln zł sankcji, które UOKiK nałożył na instytucje finansowe za polisy inwestycyjne – informuje „Puls Biznesu”.",,,
"Turcja zawiesza kontakty dyplomatyczne z Holandią. „Robimy to, co zrobili nam”",Turcja postanowiła zawiesić kontakty dyplomatyczne na wyższym szczeblu z Holandią w związku z niedopuszczeniem na jej terytorium publicznych wystąpień dwojga tureckich ministrów – oświadczył w poniedziałek pełniący funkcję głównego rzecznika rządu wicepremier Numan Kurtulmus.,"Wicepremier poinformował również, że Ankara może dokonać ponownej oceny zawartego z Unią Europejską porozumienia w sprawie zawracania migrantów do Turcji.– Robimy dokładnie to, co zrobili nam. Nie zezwalamy samolotom z holenderskimi dyplomatami lub wysłannikami na lądowanie w Turcji lub korzystanie z naszej przestrzeni powietrznej. Ci, którzy wywołali kryzys, są odpowiedzialni za jego rozwiązanie - powiedział Kurtulmus na konferencji prasowej w Ankarze. W sobotę holenderski rząd nie zezwolił na wylądowanie w Rotterdamie samolotu z tureckim ministrem spraw zagranicznych Mevlutem Cavusoglu i nie dopuścił do tureckiego konsulatu w tym mieście minister pracy Fatmę Betul Sayan Kayę, którą następnie odeskortowano do Niemiec. Oboje mieli wystąpić na zorganizowanych przez tureckich imigrantów wiecach poparcia dla reformy konstytucyjnej.16 kwietnia odbędzie się w Turcji referendum w sprawie zatwierdzenia wprowadzających system prezydencki zmian w konstytucji, które przeciwnicy prezydenta Recepa Tayyipa Erdogana uważają za antydemokratyczne.",,
Policjant powalił na ziemię dziewczynkę. Wzięła za dużo mleka [WIDEO],"Policjant z amerykańskiego stanu Nowy Meksyk zrezygnował ze stanowiska, gdy okazało się, że kamery monitoringu zarejestrowały incydent z jego udziałem. Na nagraniu widać, jak przed jedną ze szkół podstawowych szarpie się z 11-letnią uczennicą, po czym powala ją na ziemię.","Do zdarzenia doszło pod koniec sierpnia, ale dopiero teraz przełożeni funkcjonariusza poinformowali media o jego rezygnacji ze służby. Interwencja policjanta miała miejsce zaraz po kłótni uczennicy z dyrektorem szkoły. Jak podaje Fox News, 11-latka miała wcześniej dokonać napaści na dwóch pracowników szkoły. Po awanturze z dyrektorem rozzłoszczona uczennica wzięła ze szkolnej stołówki  więcej mleka niż jej przysługiwało. Wtedy do akcji wkroczył Zachary Christensen, funkcjonariusz policji z Farmington. Mężczyzna próbował zakuć 11-latkę w kajdanki, ale ponieważ stawiała opór, doszło do szamotaniny. Dziewczyna krzyczała, że w szkole jest już jej matka, a ona sama chce iść do domu. Christansen odparł wówczas, że nigdzie nie pójdzie, bo jest oskarżona o napaść i stawianie oporu. W pewnym momencie na nagraniu pojawia się pracownik szkoły, który prosi policjanta, aby przestał stosować przemoc wobec dziewczynki. Szef policji z Farmington, Steven Hebbe, ogłosił właśnie, że na początku tego miesiąca Christansen zrezygnował ze służby. Dodał, że „nie ma usprawiedliwienia dla sposobu, w jaki policjant potraktował uczennicę”. Sprawa została skierowana do Policji Stanowej Nowego Meksyku w związku z zarzutem użycia przez Christansena nadmiernej siły.",,
Śpiewała z siostrami hit „We Are Family”. Joni Sledge nie żyje,"Joni Sledge, która razem z siostrami założyła zespół Sister Sledge, nie żyje – poinformowała w sobotę jej rodzina. Grupa wylansowała ponadczasowy przebój „We Are Family”. Wokalistka miała 60 lat.","Ciało Joni Sledge znaleziono w piątek, w jej domu, w Phoenix. Przyczyny śmierci na razie nie są znane – wynika z oświadczenia rodziny. Piosenkarka urodziła się w Filadelfii. Razem z siostrami Debbie, Kim and Kathy założyła w 1971 zespół Sister Sledge. Oprócz hitu „We Are Family”, który dotarł na 2. miejsce słynnej amerykańskiej listy przebojów Billboard Hot 100 i stał się międzynarodowym przebojem, grupa nagrała takie utwory, jak: „He's the Greatest Dancer”, „Lost in the Music” i  cover „My Guy”.W 2015 roku siostry Sledge wystąpiły przed papieżem Franciszkiem, gdy ten odwiedził Filadelfię. ",,
"Schetyna mówi TVP Info o uchodźcach: jestem za tym, żeby nie przyjeżdżali do Polski","– Platforma nie jest za przyjęciem uchodźców – powiedział szef PO Grzegorz Schetyna we wtorek dziennikarzowi TVP Info.  – Jestem za tym, by nie przyjeżdżali do Polski – dodał.    Kwestii przyjęcia imigrantów, dotyczyło jedno z zadanych w ubiegłym tygodniu politykom PO pytań przez rzeczniczkę PiS Beatę Mazurek.","O tę sprawę Schetyna został zapytany we wtorek przez dziennikarza TVP Info. Pytanie brzmiało, czy jest za przyjęciem uchodźców do Polski.  – Nie, jestem za tym, żeby nie przyjeżdżali do Polski – odpowiedział szef Platformy.  Dopytywany czy jest to oficjalne stanowisko Platformy, że nie przyjmujemy uchodźców, lider PO odparł: „tak, tak, Platforma nie jest za przyjęciem uchodźców”.  Nagranie tej rozmowy z szefem PO, TVP Info umieściła na swym profilu na Twitterze. W komentarzu do tego nagrania rzecznik PO Jan Grabiec napisał na portalu społecznościowym m.in.:  „Tak ma wyglądać rozmowa PiS z opozycją? Politycy PiS wysyłają »dziennikarzy« bo boją się prawdziwej debaty. Odwagi! #WzywamyDoDebaty”.",,
Sąd potwierdził dożywocie dla lewackiego terrorysty z Włoch,"Sąd przysięgły w Mediolanie potwierdził wyrok dożywotniego więzienia dla lewackiego terrorysty Cesarego Battisti. Battisti, który wymykał się włoskiemu wymiarowi sprawiedliwości przez 38 lat, w styczniu tego roku został schwytany w Boliwii i wydany władzom włoskim.","Battisti został skazany na dożywocie w 1979 r. za udział w czterech zamachach, w których zastrzelił dwóch policjantów. Dwa lata później uciekł z więzienia we Włoszech do Francji, która wówczas udzielała schronienia terrorystom wyrzekającym się przemocy. Francuski sąd odmówił Włochom ekstradycji; uznał, że Battisti nie był związany z terroryzmem i nie dążył do obalenia włoskiego rządu. We Francji zasłynął on jako autor poczytnych powieści kryminalnych.",,
Sąd UE odrzucił skargi Gazpromu i Rosnieftu na sankcje,"Sąd UE odrzucił w czwartek skargi rosyjskich koncernów, m.in. Gazpromu i Rosnieftu oraz kilku rosyjskich banków w sprawie nałożonych przez „28” sankcji w odpowiedzi na działania Rosji na Ukrainie.","Chodzi o restrykcje gospodarcze, które Rada UE utrzymuje przeciwko różnym rosyjskim bankom i przedsiębiorstwom wyspecjalizowanym w sektorze ropy naftowej i gazu od 31 lipca 2014 r. UE zdecydowała się je nałożyć, by ograniczyć transakcje finansowe i wywóz niektórych wrażliwych towarów i technologii do Rosji. Sankcje ograniczają też dostęp niektórych podmiotów rosyjskich do rynku kapitałowego i zakazują świadczenia usług niezbędnych dla niektórych rodzajów działalności związanej z ropą naftową. Działania te służą zwiększeniu kosztów dla Rosji i przedsiębiorstw z tego kraju w związku z działaniami przeciwko suwerenności Ukrainy. Jedną z firm, którą objęły sankcje, jest spółka Rosnieft, działająca w sektorze naftowym i gazowym. 70 proc. akcji Rosnieftu należy do Rosneftegaz OJSC, czyli spółki akcyjnej będącej w całości własnością Federacji Rosyjskiej. Inna spółka, którą dotknęły sankcje, to Gazprom Nieft, spółka córka Gazpromu zajmująca się wydobyciem ropy naftowej. Sąd potwierdził, że jeśli Rada UE tak zdecyduje, może nałożyć ograniczenia obejmujące przedsiębiorstwa działające w konkretnych sektorach gospodarki rosyjskiej, w których produkty, technologie lub usługi pochodzące z Unii zajmują szczególnie ważne miejsce. Celem skargi o stwierdzenie nieważności jest doprowadzenie do uznania za nieważne aktów instytucji Unii, które są sprzeczne z prawem Unii. Państwa członkowskie, instytucje wspólnotowe oraz jednostki mogą, pod pewnymi warunkami, wnieść skargę o stwierdzenie nieważności do Trybunału Sprawiedliwości lub Sądu. Jeżeli skarga jest zasadna, stwierdza się nieważność aktu. Unijny Trybunał Sprawiedliwości potwierdzał jeszcze w 2017 r. ważność sankcji nałożonych przez Unię Europejską na niektóre przedsiębiorstwa rosyjskie, np. spółkę Rosnieft, z powodu kryzysu na Ukrainie. Wówczas chodziło jednak o to, czy środki ograniczające są zgodne z umową o partnerstwie UE-Rosja. Odwołanie od orzeczenia Sądu (ograniczone do kwestii prawnych), może zostać wniesione do Trybunału do dwóch miesięcy od dnia zawiadomienia o tym orzeczeniu.",,
"PE debatuje o Polsce, wiceszefowa KE mówi o zmartwieniu. Jaki: Szczyt cynizmu [WIDEO]","Sądy w Polsce są niezawisłe i wolne; Polska jest krajem praworządnym, a wymiar sprawiedliwości nie został zreformowany, dlatego jest reliktem komunizmu – mówiła podczas debaty w PE była premier, eurodeputowana PiS Beata Szydło. Jak wskazywał z kolei Patryk Jaki, nikt w europarlamencie „nie powiedział, na czym konkretnie polega upolitycznienie sędziów w Polsce”. Zwrócił się też do wiceszefowej KE Viery Jourovej, która oceniła, że sytuacja dotycząca sędziów w Polsce jest poważna.","W Parlamencie Europejskim rozpoczęła się debata na temat prowadzonej wobec Polski procedury z art. 7 unijnego traktatu. Europosłowie Europejskiej Partii Ludowej, grupy Odnowić Europę, socjaliści i Zieloni skrytykowali podczas debaty w PE reformy polskiego rządu dotyczące sądownictwa. Wskazywali, że w Polsce istnieje zagrożenie dla praworządności.  Jak mówił w czasie debaty europarlamentarzysta PiS Patryk Jaki, wszyscy członkowie dyskusji mówią tylko ogólnie, że „w Polsce jest łamane prawo”, a nikt nie powiedział, na czym polega rzekome upolitycznienie sędziów.  Zadał też pytanie pochodzącej z Czech komisarz Vierze Jourovej, w jaki sposób w jej kraju są wybierani sędziowie. – Proszę powiedzieć i porównać to z Polską. Wtedy zobaczyliby państwo, na czym polega to jedno wielkie kłamstwo (o upolitycznieniu sędziów – red.) – apelował europoseł. Wskazywał także na polityk z Niemiec, która zabierała głos przed nim i pytał, czy wie, jak w Niemczech wybierani są sędziowie.   – Całkiem niedawno poseł prosto z Bundestagu został sędzią. I wy mówicie nam bezczelnie, że w Polsce jest upolityczniony wymiar sprawiedliwości, a w Niemczech nie? – pytał Jaki. – To szczyt cynizmu – stwierdził polityk, komentując prowadzoną w PE debatę.   Wskazywał też na sędziów z Francji, wyprowadzanych siłą przez policję z Sądu Apelacyjnego. – I u nas jest łamana praworządność a we Francji nie? To jest śmieszne – powiedział. – Chciałabym podkreślić, że poszanowanie orzeczeń prejudycjalnych Trybunału Sprawiedliwości UE ma kluczowe znaczenie dla jednolitego stosowania prawa UE – oświadczyła.  Jak zaznaczyła, Komisja uważa, że nowy system dyscyplinarny nie zapewnia niezbędnych gwarancji ochrony sędziów przed polityczną kontrolą ich decyzji. – Sytuacja nadal jest bardzo poważna – powiedziała. Dodała przy tym, że pomimo orzeczenia Trybunału Sprawiedliwości i wyroku Sądu Najwyższego, sędziowie sądów powszechnych, którzy chcą wykonywać te postanowienia, są pociągani do odpowiedzialności dyscyplinarnej, a Izba Dyscyplinarna SN nadal działa na pełną skalę.  Jourova wypowiadała się też o ustawie zwiększającej odpowiedzialność dyscyplinarną wobec sędziów, która obecnie znajduje się w Senacie. – Podkreślam, że wszelkie zmiany legislacyjne muszą być zgodne z wymogami leżącymi u podstaw porządku prawnego UE i nie powinny prowadzić do dalszego pogorszenia sytuacji w zakresie praworządności w Polsce – powiedziała. Debacie, w której do głosu zapisało się blisko 30 eurodeputowanych, przysłuchuje się grupa polskich sędziów ze stowarzyszeń Themis i Iustitia, którzy przyjechali do Strasburga specjalnie w związku z tą dyskusją.  Reformy polskiego rządu dotyczące sądownictwa skrytykowali podczas debaty europosłowie Europejskiej Partii Ludowej, grupy Odnowić Europę, socjaliści i Zieloni.   – Sytuacja jest poważna, gdy sędziowie wychodzą na ulice. Rząd polski prowadzi kampanię zastraszającą sędziów, którzy tylko bronią swojej niezawisłości, niezależności od politycznej kontroli. Niektórych z nich dotknęły procedury dyscyplinarne. (...) Jeśli nowe ustawodawstwo zostanie przyjęte, może okazać się, że sędziowie będą zwalniani za zgodność ich działań z orzeczeniem TSUE. (...) Bez niezależności wymiaru sprawiedliwości nie będzie Unii Europejskiej – powiedział Michal Szimeczka w imieniu grupy Odnowić Europę.  Była premier, europosłanka Beata Szydło zaznaczyła z kolei, że sądy w Polsce są niezawisłe i wolne. – Polska jest krajem praworządnym, a wymiar sprawiedliwości nie został zreformowany, dlatego jest reliktem komunizmu – mówiła.  Między nią a europosłem PO Radosławem Sikorskim doszło do ostrej wymiany zdań. Po wystąpieniu, w którym była premier przekonywała, że zmiany wprowadzane przez jej partię są zgodne z konstytucją, Sikorski replikował, że nie jest to takie pewne.  Wytykał przy tym Beacie Szydło, że to ona wydała polecenie, by nie publikować wyroków Trybunału Konstytucyjnego. Powiedział, że w jej sprawie toczą się „przypadki przesłuchań”. – Takie jak 26 przesłuchań Bogu ducha winnego Sebastiana K. – mówił Sikorski, nawiązując do zderzenia rządowej limuzyny z Beatą Szydło z fiatem seicento prowadzonym przez Sebastiana K.  Była premier zarzuciła Sikorskiemu, że ten skłamał i powinien być w zasadzie pozwany przez nią do sądu. – Przeciwko mnie nie toczą się żadne postępowania sądowe, panie Sikorski. Jest pan kłamcą i jest pan niegodny tego, by mieć mandat z nadania Polaków - mówiła podniesionym głosem europosłanka PiS. Komentując debatę tuż po jej zakończeniu, Beata Szydło oceniła, że można odnieść wrażenie, iż „niestety nie ma woli rozmowy i dialogu, ale właśnie ze strony Komisji Europejskiej i Parlamentu Europejskiego”.   – Zakładam, że nie jest to zła wola, tylko po prostu manipulacja polityków opozycji, którzy nie mogą pogodzić się z przegranymi wyborami i którzy wprowadzają urzędników europejskich w błąd – powiedziała europosłanka.  Wskazała, że oczekiwałaby od KE i PE, aby „bardziej wnikliwie przyglądali się i analizowali sytuację w Polsce, i nie wierzyli kłamstwom, które były przedstawiane na sali plenarnej”.  Podkreśliła, że wszystkie reformy sądownictwa w Polsce, których podejmuje się rząd Prawa i Sprawiedliwości, są wzorowane na rozwiązaniach, które obowiązują od wielu lat w innych krajach członkowskich i nikt ich nie kwestionuje.  – Pytanie jest takie, dlaczego to, co w innych krajach UE jest normą i funkcjonuje, u nas jest kwestionowane. Dlaczego Polsce odmawia się podejmowania suwerennych decyzji, wynikających z traktatów europejskich? – pytała była premier.  teraz odtwarzaneSzydło apeluje do unijnych urzędników: Sprawdzajcie, analizujcie, ale nie wierzcie w kłamstwa",,
Lewica przed wyborami nie zaprezentuje kandydata na premiera,"Lewica nie pójdzie w ślady Koalicji Obywatelskiej, która ogłosiła, że kandydatką na premiera jest Małgorzata Kidawa-Błońska. – Nie mamy w planach podobnego kroku, bo uważamy, że zgłaszanie w tym momencie kandydata na premiera jest nieeleganckie wobec innych partii opozycyjnych. Wiadomo, że żadne z tych ugrupowań samodzielnie nie będzie rządziło – powiedziała portalowi tvp.info rzeczniczka SLD Anny Żukowska.","Zdaniem rzeczniczki dyskusja o ewentualnym szefie rządu mogłaby się rozpocząć dopiero wtedy, kiedy poszczególne ugrupowania opozycyjne byłyby zdolne powołać rząd. – Wtedy będziemy dyskutować o kandydacie, a przede wszystkim o programie, a nie stołkach czy personaliach – stwierdziła Żukowska. Rzeczniczka SLD zapewniła jednocześnie, że przed wyborami nie ma mowy o poparciu kandydatury Małgorzaty Kidawy-Błońskiej na premiera, ale nie chciała zdradzić, czy PO popełniła błąd decydując się na prezentację swojej kandydatki. – Nie mieli obowiązku tego z nami konsultować, bo to jest inny komitet wyborczy. Nie będę oceniać posunięć kampanii innych komitetów. Mają do tego prawo i jeżeli tak zdecydowali, to widocznie coś musiało się za tym kryć – mówiła nam Żukowska. – Lewica jest rozsądna i nie będzie uczestniczyła w wyścigu na wystawianie kandydatki bądź kandydata na premiera. Kandydata na premiera ustala się wtedy, kiedy ma się większość w parlamencie. Ruchy wyprzedzające są dość kuriozalne i śmieszne. Prezentujemy swój program. Jeżeli wyborcy nas wynagrodzą i wrócimy do parlamentu, to wtedy będziemy rozmawiali o kandydatach – powiedział nam z kolei Krzysztof Gawkowski z Wiosny.  Podobnego zdania jest Adrian Zandberg z Partii Razem. – Na wszystko przyjdzie czas, a rząd tworzy się po wyborach i wtedy jest czas na rozmawianie o kandydaturach na premiera. Trzymajmy się odpowiedniego porządku rzeczy – powiedział portalowi tvp.info.  Z sondażu IBRiS dla „Rzeczpospolitej” wynika, że najlepszym kandydatem Lewicy na premiera byłby Robert Biedroń (11,9 proc.). Słabiej wypadli Adrian Zandberg (7,1 proc.) i Włodzimierz Czarzasty (3,9 proc.).  Wystawienie kandydata na premiera mogłoby poprawić rozpoznawalność liderów lewicy. Z badania CBOS wynika, że Zandberga nie zna 50 proc. Polaków, Czarzastego 35 proc., natomiast Biedronia 9 proc.  Przed tygodniem w rozmowie z „Gazetą Wrocławską” partner tego ostatniego, komentując kandydaturę Kidawy-Błońskiej sugerował, że Lewica zaprezentuje swojego kandydata na premiera.  – Jest bardzo doświadczoną i kulturalną polityczką. Na pewno budzi zaufanie wyborców i to co mi się w niej podoba, to to, że raczej łączy niż dzieli. Z drugiej strony, choć mówi się o niej, że jest liberalna, to dla nas jednak ten liberalizm jest niewystarczający. Lewica już niedługo zamierza przedstawić swoich kandydatów na najważniejsze stanowiska w państwie – deklarował Krzysztof Śmiszek z Wiosny.",,
Pijany Rosjanin zaatakował policjanta... kotem. Grozi mu więzienie,"Pijany 59-latek zaatakował policjanta kotem, po tym jak sam hałasował na klatce schodowej bloku mieszkalnego w Moskwie. Grozi mu kara więzienia lub grzywna – podają rosyjskie media.","59-letni mieszkaniec Moskwy awanturował się na klatce schodowej jednego z moskiewskich bloków mieszkalnych. Sąsiedzi poinformowali o tym policję. Kiedy funkcjonariusz przyjechał na miejsce, aby wezwać awanturnika do „zaprzestania zakłócania porządku publicznego”, ten nie chciał z nim współpracować ani odpowiadać na pytania. Podczas interwencji policjant został  „poważnie podrapany”. Jak podaje BBC powołując się na rosyjskie źródła, kot miał przylgnąć do jego twarzy i wbić w nią pazury.Pijany Rosjanin został za to zatrzymany i spędził noc w areszcie. Zaprzecza jednak, że użył kota jako broni przeciwko sierżantowi. Twierdzi, że zwierzę samo skoczyło w jego kierunku.Sprawa została otwarta w środę, rok po zdarzeniu. Jak zaznacza BBC, nie wiadomo dlaczego otwarcie sprawy zajęło tyle czasu ani co się stało z kotem.Mężczyzna został oskarżony o chwycenie kota za sierść i wbicie jego pazurów w twarz funkcjonariusza.  Za atak może dostać wyrok 5 lat więzienia lub grzywnę w wysokości 200 tys. rubli (ok. 12 tys. zł).",,
Ukraina planuje ekshumacje polskich ofiar zbrodni w Hucie Pieniackiej,"Ukraina planuje ekshumacje polskich ofiar tragedii w Hucie Pieniackiej, by ustalić dokładną liczbę ludzi, którzy w niej zginęli – poinformowała ukraińska redakcja Radia Swoboda. Według strony ukraińskiej w Polsce podaje się zawyżoną liczbę ofiar zbrodni.","Ukraińscy historycy twierdzą, że zginęło tam ponad 200 osób – informuje Radio Swoboda. Śledztwo Instytutu Pamięci Narodowej w Krakowie wykazało, że zamordowanych zostało wtedy ok. 850 osób. – Planujemy przeprowadzenie badań w tym roku. Według informacji miejscowej ludności i z badań ukraińskich historyków pomnik w Hucie Pieniackiej stoi w symbolicznym miejscu. Szczątki mogą znajdować się w odległości 100-200 metrów od niego. Jednoznacznie będzie tam mniejsza liczba ofiar, niż utrzymuje strona polska – powiedział sekretarz ukraińskiej komisji ds. upamiętnień Swiatosław Szeremeta w rozmowie z radiostacją. Według Radia Swoboda pozwolenie na przeprowadzenie prac ekshumacyjnych w Hucie Pieniackiej wydało 4 lutego ministerstwo kultury Ukrainy.",,
"Kochaj młodość i Jarka, szanuj doświadczenie. Jak być Pisowcem? [OPINIA]","Już w niedzielę wybory. Jeżeli nadal się wahasz, nie wiesz na kogo zagłosować, to przeczytaj ten poradnik. Tekst „Jak być Pisowcem” pomoże Ci zrozumieć ideę stojącą za programem partii rządzącej i pozwoli z czystym sumieniem podjąć ostateczną decyzję.","1.  Bądź nowoczesny. A przynajmniej nie zaściankowy Pisowiec jest człowiekiem o dużej potrzebie dynamicznych zmian. Zależy mu, żeby przejść ze świata postkolonialnej oligarchii do świata, w którym Polska będzie kontynuacją suwerennej Republiki, jaką była przed urzeczywistnieniem się paktu Ribbentrop-Mołotow.  Popiera programy mające na celu upodmiotowienie dotychczas kapitałowo wykluczonych klas, wspiera cięcia podatkowe wprowadzane przez rząd i uszczelnianie VAT. Z zaciekawieniem i aprobatą obserwuje bezprecedensowe inwestycje, jak budowa portu LPG i uniezależnienie się od dostaw gazu rosyjskiego reżimu. Popiera przekop Mierzei Wiślanej i budowę Centralnego Portu Komunikacyjnego.  Pisowiec jest człowiekiem, którego interesują strategiczne interesy jego państwa. Nowoczesność przejawia się również w jego poszanowaniu tradycji i wyzbyciu się kompleksów. To jest absolutna ewolucja z socjologicznego i psychologicznego punktu widzenia! To jest coś jak pojawienie się na światowym rynku pierwszego Iphona. Zupełny kosmos.  Odwrócenie dotychczas obowiązujących reguł i koncentracja użyteczności w jednym estetycznym produkcie.  Po 1989 roku jako naród byliśmy zdominowani przez wstyd wobec tego co polskie, a regresywne elity przekonywały, że ciekawsze jest bycie Europejczykiem niż Polakiem.  Według dogorywającej ideologii społecznego „rozwoju” należało być zuniformizowanym człowiekiem o pospolitych poglądach, które mieściły się w określonym pakiecie. Intelektualny H&M, a w przypadku zakompleksionych Polaków aspirujących do Europejczyków – jego outlet.  Jako Pisowiec powinieneś chcieć się wyróżniać. Chcesz, żeby język polski był słyszalny, a politycy reprezentujący Cię za granicą przejawiali inicjatywę. Nie tylko zabiegali o polskie interesy, ale również byli widoczni. Nie możesz się bać, co ludzie powiedzą i nie znasz czegoś takiego jak „wymachiwanie szabelką”. Odrzuć myślenie sprzed 20 lat. Bądź nowoczesny, a przynajmniej nie zaściankowy. 2. Nie unikaj za wszelką cenę konfliktów   Było minęło, po co w tym grzebać? – zapyta człowiek ceniący święty spokój. Ano po to, że przeszłość determinuje teraźniejszość, a teraźniejszość determinuje przyszłość. Oczywiście można przy tym mechanizmie majstrować w ograniczonym stopniu. To jest poprzez manipulację przeszłością, jak to robiły elity III RP. Na piedestale stawiając donosiciela i człowieka, powiedzmy, permanentnie niedysponowanego intelektualnie, na czele mediów człowieka nienawidzącego Polski, a z mordercy polskich robotników robiąc człowieka honoru.  Kreując rzeczywistość tu i teraz mamy wpływ na to, co będzie za następne przynajmniej 4 lata.  Ludzie nienowocześni zmian nie chcą. Uważają je za nienormalne, a ich główne hasło to „żeby było tak jak było”. To podejście prowadzi do nieuniknionego konfliktu.  Pisowiec  szanuje inne poglądy i jeśli może, szuka pola do negocjacji. Jednak czasami staje przed wyborem: bić się o przyszłość, o siebie, rodzinę i Polskę, czy nie? Po czym decyduje się podjąć rękawicę. Nie unikaj za wszelką cenę konfliktów. Odwagi!   3. Kochaj Jarka  Jak wyżej. O miłości nie należy za dużo pisać. To trzeba przeżywać.   4. „A jak ona/on się czuje”?, czyli okaż empatię  W punkcie pierwszym była mowa o warstwach wykluczonych. Bez nich PiS by nie istniał i nie chodzi tu o elektorat, któremu ktoś pokazał, że mu na nim zależy. Rząd Prawa i Sprawiedliwości jako pierwszy instytucjonalnie pochylił się nad sprawą dzikiej reprywatyzacji w Warszawie. Na posiedzeniach komisji od początku byli obecni pokrzywdzeni przez mafię reprywatyzacyjną (i) Platformę Obywatelską w jej emanacji – Hannie Gronkiewicz-Waltz. Schemat jest taki: sąd może mieć kogoś w d., politycy mogą mieć kogoś w d., ale Ty jako Pisowiec nie możesz. Zamiast tego zastanów się „A jak ona/on się czuje”?, czyli okaż empatię.”  5. Wróg to wróg, czyli orientuj się… NIE NA WSCHÓD  Niezależnie od histerii „Gazety Wyborczej” i Piątka – Pisowiec zawsze wie, co jest nas Wschodzie i wyznaje maksymę „im dalej na Wschód, tym człowiek liczy się mniej”. Pamięta o Czeczenii, Abchazji, Krymie, Donbasie i oczywiście o Smoleńsku. Putinowska Rosja w każdej konfiguracji jest postrzegana jako wróg i prześladowca czyhający u bram. W grę nie wchodzą ani Korwinowskie sojusze z tym krajem, ani – jak to było za Platformy Obywatelskiej – ścisła współpraca polskiego kontrwywiadu i rosyjskiej FSB. Pisowiec nie orientuje się na Wschód i pamięta o interesach swojego kraju. 6. Patrz daleko  Co się dzieje, kiedy nie wierzysz, że historia się powtarza, a rozwiązanie problemu niekoniecznie jest związane z samym problemem? Otóż możesz wtedy wygrać wybory bez przejeżdżania ciężarnej zakonnicy na pasach, sprowadzić amerykańskie wojska do Polski i sprawić, by idea Trójmorza była doktryną oficjalnie wspieraną przez przywódcę najpotężniejszego mocarstwa na świecie.  To jest sposób myślenia człowieka, który nie widzi ograniczeń. Można się z tym zgadzać lub nie, ale taka jest prawda. Jeśli uważasz że jest inaczej, zapytaj kogoś z KOD–u, czy PiS widzi granice łamania konstytucji. Mateusz Morawiecki w 2017 r. będąc jeszcze ministrem w rządzie Beaty Szydło zapowiedział, że w 2025 r. w Polsce będzie jeździć milion elektrycznych aut. Scenariusz jak z science fiction? Być może. Nawet najwięksi fani Prawa i Sprawiedliwości patrzyli na to z przymrużeniem oka.  Jednak to, co cechuje Kaczyńskiego i Morawieckiego, to żelazna wola. Realizują swoje projekty bez względu na krytykę i bieżące trendy.  Tak było z 500 Plus, VAT-em,  przyjmowaniem uchodźców, Trybunałem Konstytucyjnym. Oczywiście mają oni ogromny mandat demokratyczny do tego, żeby przeprowadzać reformy w tak szerokim spektrum. Czy to znaczy, że ich wyborcy to ludzie mentalnie wolni? Na pewno w dużej mierze tak, skoro ufają ich „absurdalnym” pomysłom.",,
Chińczycy żegnają Rok Psa i witają Rok Świni,"Poniedziałek jest ostatnim dniem Roku Psa w tradycyjnym chińskim kalendarzu księżycowo-słonecznym. Miliony Chińczyków wróciły do rodzinnych miejscowości, by wraz z krewnymi hucznie powitać Rok Świni – zwierzęcia symbolizującego szczęście, bogactwo i pragmatyzm.","Rok Świni zamyka 12-letni cykl, w którym każdy rok reprezentowany jest przez jedno z 12 zwierząt tzw. chińskiego zodiaku. Według legendy ich kolejność rozstrzygnął wyścig, w czasie którego świnia ucięła sobie drzemkę i przybyła na metę jako ostatnia.Władze spodziewają się, że w 40-dniowym okresie Święta Wiosny, który w tym roku trwa od 21 stycznia do 1 marca, mieszkańcy kraju odbędą łącznie 3 mld przejazdów. Masowe powroty pracujących w miastach Chińczyków w rodzinne strony określane są co roku jako największa migracja na świecie.Z okazji Nowego Roku domy i ulice przyozdobione są czerwonymi lampionami i innymi świątecznymi dekoracjami. Dominują wizerunki świni oraz – jak co roku – chiński znak „fu”, oznaczający pomyślność.Typowym noworocznym podarunkiem jest „hongbao” – czerwona koperta wypełniona gotówką. Od kilku lat rośnie również popularność elektronicznej wersji „hongbao”, czyli przesyłania pieniędzy za pośrednictwem aplikacji mobilnych. Komunistyczna ChRL uznaje rządzony demokratycznie Tajwan za zbuntowaną prowincję i nigdy nie wykluczyła możliwości siłowego przejęcia kontroli nad wyspą. Kwestia Tajwanu jest dla Pekinu jednym z najważniejszych i najbardziej wrażliwych politycznie problemów.Chińscy rolnicy mają z kolei nadzieję, że Nowy Rok przyniesie rozwiązanie problemu z afrykańskim pomorem świń (ASF), który od sierpnia 2018 r. sieje spustoszenie w chińskich hodowlach. Od tamtej pory w 25 regionach kraju wykryto ok. 100 ognisk tej choroby i prewencyjnie wybito co najmniej 200 tys. sztuk trzody chlewnej.Natomiast w Hongkongu – jednym z najgęściej zaludnionych obszarów świata – coraz poważniejszy staje się problem z dzikami. Ich populacja rośnie, zwierzęta przestały bać się ludzi, coraz częściej podchodzą do strefy zabudowanej i stwarzają zagrożenie. W 2017 roku w regionie odnotowano 700 incydentów związanych z dzikami.– Wielu mieszkańców, którzy dawniej oddawali się czynnej rekreacji na zewnątrz, już tego nie robi, zwłaszcza w nocy (...). Boją się. Nie chciałbyś wpaść na 250-funtowego (113 kg) odyńca z kłami – powiedział Agencji Reutera radny hongkońskiej dzielnicy Peak Jeremy Young.Rok Świni potrwa do 24 stycznia 2020 r. Kolejny będzie Rokiem Szczura.",,
USA chcą zbliżenia z Białorusią. Trump wysyła doradcę do Mińska,Jeszcze w tym tygodniu do Mińska przybędzie doradca prezydenta USA ds. bezpieczeństwa narodowego John Bolton. Będzie to pierwsza wizyta na Białorusi wysokiego rangą urzędnika amerykańskiej administracji w tym stuleciu.,"Jak podkreśla magazyn „Foreign Policy”, wizyta ma być oznaką stopniowej normalizacji relacji pomiędzy Białorusią a USA, do czego ma dążyć Donald Trump. Wcześniej gest wykonał prezydent Aleksandr Łukaszenka, który w 2015 r. zwolnił więźniów politycznych, zachęcając w ten sposób państwa Europę i Stany Zjednoczone do zniesienia sankcji nałożonych na ten kraj.Autorzy, powołując się na anonimowe źródła w amerykańskim rządzie oceniają, że misja Boltona może być też obliczona na wywołanie zaniepokojenia Kremla.– Traktowanie Białorusi jakby była czarną dziurą i ignorowanie jej było porażką. Nie spowodowało to żadnego postępu w dziedzinie praw człowieka – przekonuje Michael Carpenter, były zastępca doradcy sekretarza obrony USA ds. Rosji, Ukrainy i Eurazji.Od 2008 r. ambasada USA w Mińsku funkcjonuje bez ambasadora. Doprowadzenie do odwołania ówczesnej ambasador i redukcji obsady placówki było odpowiedzią Białorusi na sankcje USA.",,
Wiceszefowa KE będzie rozmawiała z najwyższymi przedstawicielami polskich władz,"Wiceszefowa Komisji Europejskiej Vera Jourova ma się spotkać z przedstawicielami najwyższych polskich władz, w tym z ministrem sprawiedliwości, marszałek Sejmu i prezes Trybunału Konstytucyjnego. Rozmowy mają się odbyć we wtorek, 28 stycznia, w Warszawie.","Informację o planowanych spotkaniach podała Polska Agencja Prasowa powołując się na swoje źródło w strukturach unijnych.  Według wspomnianego źródła krąg możliwych rozmówców Jourovej obejmuje obok Zbigniewa Ziobry, Elżbiety Witek i Julii Przyłębskiej również marszałka Senatu Tomasza Grodzkiego, ministra do spraw europejskich Konrada Szymańskiego, I prezes Sądu Najwyższego Małgorzatę Gersdorf i rzecznika praw obywatelskich Adama Bodnara, jak też przedstawicieli Krajowej Rady Sądownictwa.  Ostateczna lista warszawskich spotkań wiceprzewodniczącej KE zostanie zatwierdzona w poniedziałek. W piątek na konferencji prasowej w Brukseli rzecznik KE Christian Wigand oświadczył, że „KE nie ma wątpliwości co do prawomocności Sądu Najwyższego w Polsce, ale ma je w odniesieniu do Trybunału Konstytucyjnego”. Wypowiedź padła w kontekście tzw. uchwały SN zakazującej orzekania sędziom mianowanym w ostatnich latach.  Gremium, które podjęło uchwałę, zebrało się na posiedzeniu w ramach procedury zawieszonej wcześniej w związku z rozpoczęciem postępowania przed Trybunałem Konstytucyjnym.",,
"„Musimy wyciągnąć wnioski z tego, co spowodowało wyjście Wlk. Brytanii z UE”","– Na tym etapie negocjacji Polska ma trzy cele najważniejsze. Pierwsza rzecz to jest zagwarantowanie praw polskich obywateli  mieszkających w Wielkiej Brytanii, druga to jest kwestia rozliczeń finansowych i trzecia: zbudowanie możliwie najbliższych, partnerskich relacji z Wielką Brytanią, gdy opuści już ona Unię Europejską – takie priorytety polskiego rządu przedstawiła jego szefowa Beata Szydło udając się na spotkanie 27 tym razem przywódców państw członkowskich UE.","Przywódcy 27 państw unijnych spotykają się, by przyjąć wytyczne do negocjacji z Wielką Brytanią w sprawie Brexitu. Kalendarz negocjacyjny został skrócony po decyzji o przyspieszonych wyborach w Wielkiej Brytanii, które odbędą się 8 czerwca.– Na tym etapie negocjacji Polska ma trzy cele najważniejsze. Pierwsza rzecz to jest zagwarantowanie praw polskich obywateli mieszkających w Wielkiej Brytanii, druga to jest kwestia rozliczeń finansowych i trzecia: zbudowanie możliwie najbliższych, partnerskich relacji z Wielką Brytanią, gdy opuści już ona Unię Europejską – takie priorytety polskiego rządu przedstawiła jego szefowa Beata Szydło udając się na spotkanie 27 tym razem przywódców państw członkowskich UE. Premier dodała jednocześnie, że Europa powinna „wyciągnąć wnioski z tego co wydarzyło się i co spowodowało wyjście Wielkiej Brytanii z Unii Europejskiej”.",,
Radio Maryja padło ofiarą oszustów,"Fałszywe listy z logo Radia Maryja i sfałszowanym podpisem o. Tadeusza Rydzyka, a także blankiety wpłat na rozgłośnię – takie „podróbki” rozprowadzali oszuści. Ich ofiarami padli słuchacze stacji.","Pisma trafiły do biur i kół przyjaciół Radia Maryja działającychprzy parafiach. Otrzymały je również osoby prywatne.  – Są to druki przekazów na rzecz Radia Maryja z tytułem „wpłata na cele kultuReligijnego” oraz na rzecz fundacji z tytułem „dar na budowę kościoła -centrum Polonia in Tercio Millenio i dar dla TV Trwam+” Do tego dołączone sąróżnego rodzaju materiały, m.in. list z logo radia i rzekomym podpisem ojcaTadeusza Rydzyka oraz ulotki radia  – powiedziała Lidia Kochanowicz, dyrektorka finansowa fundacjiLux Veritatis finansującej telewizję Trwam i część przedsięwzięćRedemptorystów.Blankiety do wpłat nadawane są z Torunia, a od oryginalnych, rozprowadzanychod lat przez rozgłośnię, różnią się numerem konta bankowego. Fałszyweformularze zawierają numer konta w mBanku, z którego usług rozgłośnia nigdynie korzystała. – Jeżeli ten mBank jest uczciwy, to już powinien zareagować. Jeżeli bank nieudziela informacji, to współdziała w złym. Mówię to na własnąodpowiedzialność: uwaga na BRE Bank i mBank, uwaga na nieuczciwości bardzopoważne  – ostrzegał w czwartek słuchaczy o. Tadeusz Rydzyk.Pracownicy mBanku zapewniają, że o całej sprawie dowiedzieli się dopiero zanteny Radia Maryja.  – Nie dotarły do nas wcześniej żadne sygnały odprzedstawicieli fundacji Lux Veritatis i Radia Maryja w sprawie fałszywychblankietów wpłat. Nie mieliśmy więc możliwości zweryfikować tej informacji, astandardowo do każdej sprawy, w przypadku której istnieje podejrzeniepopełnienia przestępstwa, podchodzimy z największą uwagą  – zapewnił Krzysztof Olszewski, rzecznik mBanku.Po audycji na antenie Radia Maryja, w której poinformowano o sprawie,pracownicy banku skontaktowali się z dyrektorką finansową fundacji LuxVeritatis. Przedstawicielka fundacji zadeklarowała gotowość niezwłocznegoprzesłania do banku wszystkich informacji. – Na tej podstawie podejmiemy działania zmierzające do rozwiązania sprawy. Osytuacji zostaną też poinformowane organa ścigania, z którymi zamierzamywspółpracować  – dodał Olszewski.Bank zapewnia, że dane klientów lub przedsiębiorców zakładających rachunki, wkażdym przypadku są weryfikowane i nie ma możliwości uruchomienia rachunkulub innego produktu w mBanku na podstawie nieprawdziwych danych. Jednocześniebankowcy zaznaczają, że zgodnie z prawem nie mogą osobom trzecim ujawniaćinformacji o tym, kto jest właścicielem danego rachunku bankowego.",,
"Antoni Dudek, Leszek Miller i Mariusz Błaszczak będą dziś gośćmi TVP Info. Zapraszamy","Pasmo  wieczornej publicystyki w TVP Info rozpocznie dziś spotkanie z profesorem Antonim Dudkiem, w programie „Po przecinku”, który poprowadzi Joanna Racewicz. Początek – godz. 18.28. Leszek Miller będzie gościem Danuty Holeckiej w „Dziś wieczorem” o 19.53. W „Minęła dwudziesta” o godz. 20.10 Adrian Klarenbach porozmawia z  ministrem spraw wewnętrznych Mariuszem Błaszczakiem. Zapraszamy",,,
ONR chce delegalizacji Partii Razem za łamanie konstytucji,O zainicjowanie procedury zmierzającej do delegalizacji Partii Razem zwrócił się do prokuratora generalnego Zbigniewa Ziobry kierownik główny ONR Aleksander Krejckant. – Apel jest absurdalny; jesteśmy partią demokratycznej lewicy – przekonuje rzeczniczka Razem Dorota Olko.,"Zdaniem Krejckanta działalność Partii Razem stoi w sprzeczności z konstytucyjnym zakazem działalności partii odwołujących się do totalitarnych metod i praktyk m.in. komunizmu.Jako absurdalny zarzut ten określiła w komentarzu Dorota Olko. – Jesteśmy partią demokratycznej lewicy i od początku istnienia konsekwentnie potępiamy wszelki autorytaryzm – zaznaczyła. Jak dodała, o ile w ugrupowaniu reprezentowane są różne nurty myśli lewicowej, to „żaden z nich nie odwołuje się do systemu totalitarnego, jaki panował w ZSRR i innych krajach bloku wschodniego”.Opiera się o środowiska komunistyczneW liście otwartym skierowanym do zwierzchnika prokuratury Krejckant zarzucił Partii Razem, że opiera się na środowiskach wprost odwołujących się do idei komunistycznych. – Istnienie tego rodzaju partii politycznych stoi jawnie w sprzeczności z panującym w Polsce porządkiem prawnym. Konstytucja RP już w art. 13 zakazuje istnienia w Polsce partii politycznych odwołujących się m.in. właśnie do komunizmu – przekonuje szef ONR. Jak wskazał, organem, który orzeka o zgodności z konstytucją celów lub działalności partii jest Trybunał Konstytucyjny, a jednym z podmiotów wskazanych w ustawie zasadniczej jako uprawnione do składania wniosków do Trybunału w tej sprawie jest Prokurator Generalny. Oficjalne stanowisko, a praktykaWedług Krejckanta choć liderzy Partii Razem „oficjalnie odcinają się od komunistycznych inklinacji”, to „coraz częściej pojawiają się dowody zaprzeczające ich twierdzeniom”. Art. 13 stanowi, że zakazane jest istnienie „partii politycznych i innych organizacji odwołujących się w swoich programach do totalitarnych metod i praktyk działania nazizmu, faszyzmu i komunizmu, a także tych, których program lub działalność zakłada lub dopuszcza nienawiść rasową i narodowościową, stosowanie przemocy w celu zdobycia władzy lub wpływu na politykę państwa albo przewiduje utajnienie struktur lub członkostwa”.",,
Nie będzie płotu na granicy z Ukrainą. „Aktualnie nie ma potrzeby”,"– Istniejący system ochrony granicy polsko-ukraińskiej jest skuteczny i dostosowany do zagrożeń, dlatego aktualnie nie ma powodu, aby budować płot na granicy przeciwko nielegalnym imigrantom – powiedział sekretarz stanu w MSWiA Jakub Skiba.","Skiba odpowiadał w Sejmie na pytanie posła Sylwestra Chruszcza (Kukiz'15), który chciał znać stanowisko rządu w sprawie budowy płotu lub innych zabezpieczeń na granicy polsko-ukraińskiej, aby zapobiec – jak mówił – dalszemu napływowi nielegalnych imigrantów. Według Chruszcza, na wiosnę fala nielegalnych uchodźców w Polsce będzie się zwiększać, dlatego – przekonywał – potrzebne są nowe, lepsze zabezpieczenia na granicy. Wiceminister zapewnił, że w chwili obecnej nie można mówić o zjawisku „fali” uchodźców na granicy polsko-ukraińskiej, a jedynie o sondowaniu nowego szlaku dla nielegalnych imigrantów. – Próby testowania nie przynoszą rezultatu – podkreślił. „Pomysł nie jest kosmiczny”  Wiceminister przekonywał też, że jednostki organizacyjne Straży Granicznej, ochraniające wschodnią granicę Polski, są odpowiednio przygotowane na ewentualne wzmożone próby przekroczenia granicy państwowej przez grupy nielegalnych imigrantów. – Istniejący system ochrony granicy państwowej jest obecnie skuteczny i dostosowany do bieżących oraz prognozowanych zagrożeń. Aktualnie nie ma zatem potrzeby budowy płotu – mówił Skiba. Przyznał jednocześnie, że nie jest to pomysł „kosmiczny”, ponieważ wiele krajów decyduje się na takie rozwiązania. – W chwili obecnej rząd nie widzi uzasadnienia ponoszenia takich wydatków – podkreślił sekretarz stanu w MSWiA.",,
ZDF kontratakuje. Nie chce przepraszać za „polskie obozy zagłady”,"ZDF upiera się, by nie przepraszać za „polskie obozy zgłady”. W apelacji stacja kwestionuje prowadzoną przez polski rząd politykę prawdy historycznej. Twierdzi też, że sądy w naszym kraju nie są niezawisłe.","Niemiecka stacja wniosła właśnie apelację od klauzuli wykonalności, którą na początku lutego wydał Sąd Krajowy w Moguncji. Zgodnie z nim ZDF miał zamieścić na swojej głównej stronie internetowej przeprosiny za sformułowanie „polskie obozy zagłady”,  użyte w jednym z materiałów. Portal tvp.info dotarł do apelacji złożonej przez ZDF do Najwyższego Sądu Krajowego. Niemiecka telewizja tym razem dowodzi, że niekorzystny wyrok w Sądzie Apelacyjnym w Krakowie, który nakazał jej przeprosiny za sformułowanie „polskie obozy zagłady”, jest pokłosiem zmian polityczno-gospodarczych w naszym kraju.  W apelacji ZDF pisze, że od 2015 r. w Polsce władze sprawuje konserwatywny rząd, który „funkcjonuje pod hasłem aktywnej polityki historycznej ukierunkowanej na ochronę dobrego imienia państwa polskiego i Polaków”. W ramach tej polityki, jak pisze niemiecka stacja, prowadzone są działania nie tylko dyplomatyczne, ale też prawne. Według ZDF, polski rząd chce, by taka polityka była też realizowana przez sądy w naszym w kraju.Stacja sugeruje tym samym, że wyrok, który zapadł w Krakowie był pokłosiem aktywnej polityki rządu, który walczy o prawdę historyczną.  W piśmie ZDF zwraca uwagę, że dopóki w Polsce nie rządził PiS, to nie zapadały takie wyroki. Dalej można przeczytać też o zmianach w Trybunale Konstytucyjnym, które według niemieckiej telewizji doprowadziły do jego „obalenia”.    ZDF nawiązuje też do reformy sądownictwa. Twierdzi, że Sąd Najwyższy zostanie rozwiązany, a wszyscy sędziowie będą  pozbawieni stanowisk. Do swojego pisma ZDF załączył artykuły z prasy niemieckiej, które mają potwierdzać przedstawioną wersję. Brak argumentów Mecenas Lech Obara, pełnomocnik Karola Tendery, byłego więźnia Auschwitz, który pozwał ZDF za nazwanie obozów zagłady „polskimi”, jest zdumiony argumentacją telewizji. — Wbrew logice prawnicy ZDF odwołują się do wyroków wydanych przez sądy polskie w 2016 r. Czyli przez ten wymiar sprawiedliwości, który dzisiaj opozycja w Polsce i za granicą chce obronić. Przewrotnie można stwierdzić, że nawet niemieccy prawnicy ZDF dostrzegają nieprawidłowości w polskich sądach. Krytykują bowiem wyroki wydane przez wymiar sprawiedliwości, który dzisiaj zdaje się stać w opozycji do podejmowanych przez polski rząd reform i jest traktowany za granicą jako ostatni bastion zagrożonej demokracji w Polsce. — mówi Lech Obara. ZDF blokował internautów Kiedy pod koniec stycznia 2017 roku portal tvp.info ujawnił, że ZDF nie umieściła na pierwszej stronie swojego portalu przeprosin za „polskie obozy zagłady”, internauci w mediach społecznościowych zorganizowali akcję #GermanDeathCamps. Niemal pod każdym wpisem telewizji ZDF pojawiały się komentarze informujące, że to Niemcy wybudowali na terenie Polski obozy zagłady. W odpowiedzi telewizja blokowała i usuwała wpisy polskich internautów. Później z inicjatywy Fundacji Tradycji Miast i Wsi powstał mobilny bilbord informujący o tym, że to Niemcy wybudowali podczas II wojny światowej obozy zagłady. Bilbord wyruszył z Polski przez Niemcy do Anglii. Samochód z bilbordem parkował m.in. na parkingu przed siedzibą stacji ZDF",,
„To bardzo dobra deklaracja”. Publicyści o oczekiwaniach Trumpa wobec Rosji,"– Trump podczas kampanii mówił o zniesieniu sankcji, ale w trakcie trzech debat nie dotykał tematu Putina. Nie stawiał kropki nad „i”, czyli nie stwierdził, że Putin jest agresorem na Ukrainie. Może dobrze, że zrobiono wokół tego takie piekło. Ta deklaracja dotycząca Ukrainy, to bardzo dobra deklaracja z punktu widzenia Europy Środkowej – powiedział Piotr Semka z tygodnika „Do Rzeczy”. Agaton Koziński z „Polska The Times” stwierdził, że nie ma jednak pewności, co do tego, jakie podejście do Polski mają Amerykanie.",,,
Rosja: Ranni ukraińscy marynarze nie otrzymują odpowiedniej pomocy medycznej,"– Nadal nie otrzymaliśmy od Rosji oficjalnej dokumentacji medycznej syna – powiedział Dmytro Ejder, ojciec jednego z trzech ukraińskich marynarzy rannych podczas zatrzymania przez siły rosyjskie w Cieśninie Kerczeńskiej w listopadzie zeszłego roku. Nieoficjalne informacje o ich stanie zdrowia są przekazywane rodzinom przez adwokatów i ukraiński konsulat w Moskwie.","– Wiemy, że syn jest najciężej ranny ze wszystkich marynarzy. Ma rozległe rany obu nóg. Na relacjach z procesu widać, że z trudem chodzi – mówi Dmytro Ejder. Zarówno rodzice, jak i sam marynarz, 21-letni Andrij Ejder, obawiają się zabiegów medycznych w Rosji. – Nie ufamy rosyjskim chirurgom. Boję się, że po operacji tam syn zostanie kaleką. A przed nim całe życie – dodaje Dmytro. Podkreśla, że jego syn jest najmłodszym z uwięzionych przez Rosję marynarzy i odsłużył w Siłach Morskich Ukrainy jedynie 1,5 miesiąca. ",,
"„Haniebne, brutalne, prymitywne, seksistowskie pastwienie się nad dwoma matkami”","– Haniebne, brutalne, prymitywne, seksistowskie pastwienie się nad dwoma matkami, nad ich dziećmi, które chodzą do szkoły i przedszkola, nad mężami i rodzicami – w ten sposób prezes NBP Adam Glapiński odniósł się do komentarzy, które pojawiły się w związku z doniesieniami niektórych mediów o wysokości zarobków niektórych pracowników NBP, szczególnie dwóch dyrektorek NBP.","– Martyna Wojciechowska jest wśród 14 dyrektorów w NBP, którzy zarabiają podobnie – powiedział prezes NBP.– Szczególnie się uczepiono dwóch pań dyrektor, z nieznanych mi powodów – z powodu może ich wyglądu czy czegoś innego. Haniebne, brutalne, prymitywne, seksistowskie pastwienie się nad dwoma matkami, nad ich dziećmi, które chodzą do szkoły i przedszkola, nad ich mężami, nad ich rodzicami. Wszyscy są w Warszawie tym szalenie zbulwersowani, jak się prywatnie o tym rozmawia. Ale publicznie nikt nie zabierze głosu, tylko powtarza jakieś prymitywne, chamskie odzywki. A króluje w tym gazeta, która się mieni recenzentem elegancji, tolerancji, równości płci itd. Nagle kobiety nie mogą zarabiać tyle co mężczyźni? U nas w NBP jest inaczej. Połowa dyrektorów to są kobiety – mówił prezes Glapiński. Prezes NBP odniósł się też do słów wicepremiera Jarosława Gowina cytowanego przez media, który miał krytycznie ocenić nieujawnianie zarobków pracowników NBP. – Radziłbym panu Gowinowi, żeby dwa razy głęboki oddech wziął, zanim się wypowie na temat NBP. Jedna z największych, dobrych tradycji w Polsce, zapisana z resztą w odpowiednim piśmiennictwie prawnym, jest taka, że NBP i rząd to są odrębne całkowicie instytucje – powiedział. Przypomniał, że przedstawiciele banku nie komentują prac rządu i ministrów. – Pan Gowin tworzy pewne zamieszanie. Tym bardziej, że jest kompletnie niepoinformowany, o ci chodzi – stwierdził Glapiński.",,
Amerykańscy piloci ginęli za Niepodległą. Historia 7. Eskadry Kościuszkowskiej,"Polska po 123 latach niewoli nie ustawała w walce o swoją niepodległość. Z pomocą dla odradzającego się narodu przybyli amerykańscy żołnierze 7. Eskadry Kościuszkowskiej. W reportażu TVP Info o historii polsko-amerykańskiego sojuszu wojskowego, która trwa po dziś dzień.","Odradzające się po latach niewoli państwo polskie potrzebowało pomocy humanitarnej, którą zaoferowały Stany Zjednoczone Ameryki. Nasi sojusznicy przesłali pomoc, która według dzisiejszych przeliczeń warta była 4 mld dolarów.Wraz z pomocą humanitarną ze strony amerykańskiego rządu do Polski przybyli również jedni z najlepszych amerykańskich lotników, którzy bez wahania zaoferowali swoją służbę.Merian Cooper – później podpułkownik Wojska Polskiego namówił amerykańskich lotników do przylotu do odradzającej się Polski w ramach tzw. Eskadry Kościuszkowskiej. Po przylocie zaoferowali oni swoje usługi marszałkowi Józefowi Piłsudskiemu. W czasie gdy Cooper formował swój lotniczy zespół do Polski z USA przybyli Amerykanie, którzy w ramach pomocy humanitarnej przywieźli żywność, ubrania i środki pierwszej potrzeby. Lotnicy z USA brali też udział w pierwszym Marszu Niepodległości wyzwolonej Polski.W 1920 r. siedmiu z przybyłych do Polski Amerykanów weszło w skład 7. Eskadry Myśliwskiej, nadając jej imię Tadeusza Kościuszki.",,
Tusk wrócił do Polski się zemścić? Szczera deklaracja byłego lidera PO,"Chcę wyrównać rachunki i spłacić długi wobec tych, którzy szkodzą Polsce. Ale także nadrobić ten czas, bo chciałbym zrobić bezpośrednio tutaj dużo więcej w kraju – mówił Donald Tusk. Polityk – jak oceniają media i komentatorzy – wraca do polskiej polityki. W weekend udzielił wywiadów kilku stacjom, krytykował rząd, zachęcał do sprzeciwu wobec reformy wymiaru sprawiedliwości i apelował, by wyjść na ulice.","Były premier i przewodniczący PO – obecnie przewodniczący Europejskiej Partii Ludowej – rozmawiał z dziennikarzami przy okazji promocji swojej książki.  – Przychodzi czas, aby wyrównać rachunki i spłacić wszystkie długi. Czuję się zobowiązany do tego, bo wiem, co mi Polska dała. Cała moja profesjonalna droga życiowa miała związek z tym, co się dzieje w Polsce. Ja nie powiem, że całe życie poświęciłem dla Polski, bo każdy lubi sobie wycierać tym hasłem twarz. Ale niczym inny się nie zajmowałem w życiu, z lepszym gorszym skutkiem, ale żeby w Polsce było lepiej – mówił polityk.   – Chcę wyrównać rachunki i spłacić długi wobec tych, którzy szkodzą Polsce. Ale także nadrobić ten czas, bo chciałbym zrobić bezpośrednio tutaj dużo więcej w kraju – zaznaczał.   Tusk szeroko wypowiada się od wczoraj na tematy związane z polityką krajową – sytuacją w Platformie Obywatelskiej, zmianie jej przywódcy, wyłonieniu kandydatki w prawyborach prezydenckich; sytuacją związaną z reformą wymiaru sprawiedliwości, nawoływał do wyjścia na ulice, bo tylko wówczas – zapewniał – instytucje unijne będą to zauważać.  Tusk krytykował PiS, mówił o „kłamstwie brukselskim” premiera Mateusza Morawieckiego. W TVN powiedział z kolei, że nie żałuje, że nie wprowadził 500 plus. – Trzeba mądrzej wydawać pieniądze – wskazał.",,
Turyści znaleźli we Włoszech martwego noworodka. Matką okazała się Polka,"Na ciało martwego noworodka z główką owiniętą tkaniną natknęli się w miejscowości Lana di Sopra niemieccy turyści. Włoskie media podały, że matką dziecka jest Polka.","Turyści odkryli dziecko w zaroślach, kiedy spacerowali z psem – podała w środę prokuratura w Bolzano. Jak dodano, „na ciele dziecka widać było ślady przemocy”.  Jego głowa była owinięta w tkaninę. Ciało nadal było nieoddzielone od pępowiny.Włoska policja ustaliła, że matką dziecka jest Polka, pracująca przy zbiorze jabłek. Kobieta została  przewieziona do szpitala w Merano. W środę ma zostać przesłuchana. Tego samego dnia odbędzie się sekcja zwłok dziecka.Sytuacja głęboko wstrząsnęła mieszkańcami Lany, małego miasteczka na obrzeżach Merano, które żyje z rolnictwa i turystyki.",,
"Schetyna do premier: nie dajecie rady. Błaszczak: dla niego im gorzej, tym lepiej","– Grzegorz Schetyna bawi się. Zamiast, pomóc atakuje. Widać, że dla niego im gorzej, tym lepiej – uważa Mariusz Błaszczak.  Minister spraw wewnętrznych skomentował w ten sposób tweet lidera PO, który twierdzi, że rząd nie radzi sobie z porządkowaniem zniszczeń po nawałnicach.","Szef PO zasugerował Beacie Szydło na Twitterze, że jego partia lepiej poradziła sobie z rozwiązaniem problemów po nawałnicach i zaoferował pomoc lokalnych działaczy Platformy. Słowa te skomentował Mariusz Błaszczak. Minister spraw wewnętrznych i administracji w TVP Info przypomniał postawę Schetyny w przypadku przyjmowania uchodźców. W dyskusji uczestniczą także internauci i przypominają, jak rząd PO-PSL „radził sobie” w podobnych sytuacjach. ",,
Eksperci Macierewicza zbadali tupolewa z bazy w Mińsku Maz. „Zdumiewające rezultaty”,"Podkomisja smoleńska dotarła „do bardzo ważnych dowodów, które mogą okazać się kluczowe dla ustalenia przebiegu katastrofy” – donosi „Gazeta Polska”. Informuje, że są one rezultatem eksperymentów na bliźniaczym egzemplarzu tupolewa. Tygodnik podkresla również, że zachodnie wywiady od dawna „bardzo poważnie traktują hipotezę, że za Smoleńskiem stali Rosjanie”.","Jak pisze „Gazeta Polska”, członkowie i eksperci podkomisji smoleńskiej przeprowadzili bardzo dokładne badania Tupolewa 154M 102, który znajduje się w bazie lotniczej w Mińsku Mazowieckim. „Przyniosły one zdumiewające rezultaty – potwierdzające opisane w raporcie technicznym eksperymenty, z których wynika, że 10 kwietnia 2010 r. polski Tupolew uległ zniszczeniu z zupełnie innych przyczyn niż rzekome zderzenie z brzozą” – twierdzi tygodnik, choć, jak przyznaje, „podkomisja smoleńska zachowuje w tej kwestii całkowite milczenie”.Dwa sukcesyWedług informacji zdobytych przez „Gazetę Polską” odkrycie ekspertów podkomisji może dać również odpowiedź na inne pytania: „dlaczego komisja Millera nie chciała wykorzystać Tu-154 nr 102 jako pomocniczego narzędzia w badaniu katastrofy i dlaczego rząd Donalda Tuska chciał sprzedać ten samolot za granicę”.W ocenie tygodnika jest to jeden z dwóch sukcesów podkomisji Antoniego Macierewicza. Innym sukcesem jest publikacja artykułu na temat Smoleńska na krytycznej wobec Donalda Trumpa amerykańskim stronie internetowej observer.com. Chodzi o artykuł byłego oficera kontrwywiadu i analityka, Johna Schindlera, o którym pisaliśmy już na naszym portalu.",,
Bartosz Zmarzlik zwycięzcą Grand Prix we Wrocławiu,"Bartosz Zmarzlik wygrał żużlową Grand Prix we Wrocławiu, piątą eliminację mistrzostw świata, i objął prowadzenie w klasyfikacji generalnej. W finale pokonał Słowaka Martina Vaculika, Duńczyka Leona Madsena i Janusza Kołodzieja.","Po pięciu turniejach GP Zmarzlik ma 61 pkt, tak samo jak Rosjanin Emil Sajfutdinow i Madsen.W półfinałach wrocławskiego turnieju odpadli Maciej Janowski i Patryk Dudek, a po zasadniczej części zawodów - Maksym Drabik.Pierwszym Polakiem, który na Stadionie Olimpijski w sobotę zebrał ogromne brawa był jednak nie Dudek, ale debiutujący w tegorocznym cyklu eliminacji mistrzostw świata Drabik, kiedy w drugim biegu imprezy zdobył trzy punkty. 21-latek kolejne wyścigi nie miał już jednak tak udanych i zawody skończył z dorobkiem czterech punktów, co dało mu 13. miejsce. W początkowej fazie zawodów najrówniej z biało-czerwonych jeździli Kołodziej i Janowski. Ten pierwszy po czterech seriach miał 10 punktów, czyli tyle samo punktów co prowadzący Sajfutdinow, a popularny Magic tylko oczko mniej. Dobrze radził też sobie Zmarzlik, który zgromadził osiem punktów i też był w ósemce dającej prawo jazdy w półfinałach. W ostatniej serii cała trójka pojechała doskonale i przypieczętowała awans do półfinału.Do ostatniego biegu za to musiał walczyć, a później drżeć o korzystne rozstrzygnięcia Dudek. Żużlowiec Stelmetu Falubaz Zielona Góra przeżywał istną huśtawkę na Stadionie Olimpijskim. Najpierw zdobył dwa oczka, później dwa razy był ostatni, aby następnie dwa razy wygrać i rzutem na taśmę wedrzeć się do ósemki.Wydarzeniem wrocławskiej Grand Prix był powrót po kontuzji aktualnego indywidualnego mistrza świata Taia Woffindena. Brytyjczyk zaczął nieźle, bo w swoim pierwszym starcie zdobył dwa punkty, ale później było już słabiej. Woffinden nie był tak szybki jak przed wypadkiem w Lublinie i zawody na Stadionie Olimpijskim zakończył z dorobkiem sześciu punktów. Brytyjczyk mocno jednak przyczynił się do awansu Dudka do półfinału, bo w ostatnim swoim starcie wyprzedził Artioma Łagutę i Jasona Doyla, którzy mogli wyprzedzić Polaka.Zmarzlik nie dał szans rywalom Sytuacja po turnieju tak się ułożyła, że w drugim półfinale pojechali razem Kołodziej, Zmarzlik i Janowski, a czwartym był Antonio Lindbaeck. Wcześniej Dudek zmierzył się z Sajfutdinowem, Vaculikiem i Madsenem. Polak nieźle wyszedł spod taśmy, ale popełnił błąd na drugim okrążeniu i nie odrobił już strat.Ostatnie dwa biegi kibice oglądali na stojąco. Najpierw zacięty pojedynek o drugie miejsce dające awans do finału stoczyli Kołodziej i Janowski, bo z przodu pędził Zmarzlik. Przez większą część biegu górą był wrocławianin, ale na mecie lepszy okazał się ten pierwszy.W finale Zmarzlik nie dał szans rywalom. Wyszedł pierwszy spod taśmy i później tylko powiększał przewagę. Kołodziej walczył o trzecie miejsce, ale musiał uznać wyższość Madsena.– Jestem bardzo szczęśliwy, że wygrałem drugą Grand Prix. Trening nie wyszedł mi dobrze, ale turniej był bardzo udany. Bardzo dziękuję tym wszystkim, którzy we mnie wierzyli. Prowadzę w klasyfikacji generalnej, ale to na razie nie ma wielkiego znaczenia, bo jeszcze dużo ścigania i wiele może się wydarzyć - powiedział po zawodach Zmarzlik.",,
Morawiecki: Impas w negocjacjach brexitowych przełamał… pyszny polski kapuśniak,"Zamieszanie wokół wyjścia Wielkiej Brytanii z Unii Europejskiej trwa właściwie, od kiedy Brytyjczycy opowiedzieli się za takim rozwiązaniem w czerwcu 2016 r. I choć osiągnięte w końcu porozumienie nie zamyka jeszcze definitywnie sprawy, to impas – szczególnie na linii UE27 – brytyjski rząd – udało się w końcu przełamać. Premier Mateusz Morawiecki dopatruje się w tym także wyraźnego polskiego osiągnięcia – za sprawą kapuśniaku w oficjalnym menu szczytu w Brukseli.","Podczas obrad szczytu unijni liderzy poparli porozumienie ws. brexitu zawarte między UE a Wielką Brytanią. Przywódcy wezwali Komisję Europejską, Parlament Europejski i Radę UE do podjęcia koniecznych kroków, by zapewnić, że porozumienie będzie mogło wejść w życie 1 listopada 2019 r. Zgodnie z porozumieniem Irlandia Północna będzie nadal podlegała ograniczonemu zestawowi unijnych regulacji, głównie dotyczących dóbr. Wszelkie procedury celne dotyczące dóbr będą odbywały się w punktach wejścia do Irlandii Północnej. Władze brytyjskie będą odpowiedzialne za egzekwowanie zasad unii celnej UE w Irlandii Północnej.Teraz wynegocjowane porozumienie musi przejść przez brytyjską Izbę Gmin, gdzie nie jest jeszcze pewny jego los. Lider opozycyjnej Partii Pracy Jeremy Corbyn powiedział, że porozumienie wygląda „jeszcze gorzej” niż wersja wynegocjowana przez poprzedniczkę Johnsona, Theresę May i powinno zostać odrzucone przez posłów. Tamta wersja porozumienia została trzykrotnie odrzucona przez Izbę Gmin, co w konsekwencji skłoniło May do złożenia rezygnacji.",,
Berlusconi chce rozwiązania parlamentu,"Po 47 dniach od wyborów Włochy nadal są bez rządu. Były premier Silvio Berlusconi domaga się rozwiązania nowego parlamentu i zapowiada, że tym razem będzie kandydować na Prezesa Rady Ministrów.","Lider centroprawicy wystąpił na wiecu w Bari, na południu kraju.Przywódca centrolewicy Pierluigi Bersani – któremu prezydent Giorgio Napolitano powierzył po wyborach misję zorientowania się, czy mógłby liczyć na poparcie parlamentu – przekonał się, że jest to niemożliwe bez udziału centroprawicy. Berlusconi podsumował w Bari, że Bersani chciałby głosów centroprawicy, ale nie chce stworzyć z nią rządu. - W tej sytuacji nie pozostaje nic innego, jak nowe wybory - dodał były premier. Zapewnił też, że prawica jest na to gotowa i dodał, iż może obiecać, że „będzie w pierwszej linii jako kandydat na prezesa rady ministrów”.Nawiązując do zbliżającej się chwili wyboru nowego prezydenta Włoch przez parlament Berlusconi powiedział, że jeśli miałby zostać nim Romano Prodi, on uda się na emigrację i zachęcił do tego uczestników wiecu. Według organizatorów, było ich 150 tysięcy.",,
Andrzej Duda w drugiej turze pokonałby wszystkich kandydatów,Prezydent Andrzej Duda wygra drugą turę wyborów prezydenckich – tak wynika z najnowszego sondażu przygotowanego przez pracownię Social Changes na zlecienie portalu  wPolityce.pl. Według badań obecny prezydent będzie zdecydowanie prowadził przed potencjalnymi rywalami.,"Jeśli Andrzej Duda zmierzyłby się w drugiej turze wyborów prezydenckich z kandydatką Koalicji Obywatelskiej Małgorzatą Kidawą–Błońską, wygrałby z nią w stosunku 54 proc. do 46 proc.  W pojedynku z Szymonem Hołownią obecny prezydent RP otrzymałby 54 proc. głosów. W poprzednim badaniu przewaga Dudy nad Hołownią była większa o 2 punkty procentowe.  Z taką samą przewagą głosów (54 proc. do 46 proc.)  Andrzej Duda pokonałby również kandydata Polskiego Stronnictwa Ludowego Władysława Kosiniaka-Kamysza.   Najmniejsze szanse na zwycięstwo z Andrzejem Dudą miałby  kandydat Lewicy Robert Biedroń. Według sondażu kandydat Lewicy mógłby liczyć tylko na 42 proc. głosów.",,
PE zawiesza negocjacje z krajami członkowskimi nad przyszłym budżetem UE,Przywódcy grup politycznych w Parlamencie Europejskim podjęli decyzję o zawieszeniu „dużej części” negocjacji z krajami członkowskimi ws. kształtu przyszłego budżetu UE na lata 2021-27. Powodem jest brak postępów w rozmowach między państwami UE w tej kwestii.,"„W związku z tym, że Rada (kraje członkowskie) nie poczyniła postępów w sprawie wniosku dotyczącego wieloletnich ram finansowych (budżetu unijnego) na lata 2021-27, przywódcy grup politycznych w Parlamencie Europejskim zdecydowali się zawiesić znaczną część negocjacji w sprawie przyszłego budżetu UE. Zawiesili także rozmowy na temat umów tymczasowych lub częściowych, wskazując, że »nic nie jest uzgodnione, dopóki wszystko nie zostanie uzgodnione«” – poinformował PE.  Szef PE David Sassoli poinformował, że PE jest bardzo rozczarowany brakiem postępów w pracach nad budżetem ze strony rządów państw członkowskich.  – Ostatnie propozycje Rady są dalekie od oczekiwań grup politycznych Parlamentu. Jesteśmy gotowi negocjować w duchu konstruktywnego dialogu, ale nie możemy zaakceptować budżetu, który nie jest w stanie spełnić obietnic złożonych obywatelom UE. Dopóki nie nastąpi postęp po stronie Rady, nie możemy kontynuować tych rozmów – powiedział.",,
"Putin: zamkniemy ohydne usta tym, którzy próbują przeinaczyć historię","Prezydent Rosji Władimir Putin zapowiedział w sobotę w Petersburgu, że zamknie „ohydne usta” tym, którzy próbują przeinaczyć historię. Mówił o tym, zapowiadając otwarcie centrum archiwalnych dokumentów dotyczących II wojny światowej.","– Zamkniemy ohydne usta, otwierane przez niektórych działaczy zagranicą po to, by osiągnąć chwilowe polityczne cele, zamkniemy je prawdziwą gruntowną informacją – powiedział Putin na spotkaniu z weteranami i przedstawicielami organizacji patriotycznych. Jego słowa cytuje m.in. agencja RIA Nowosti.  Na stronie internetowej agencji zamieszczono również inny cytat z wypowiedzi prezydenta Rosji oraz nagranie, na którym Putin mówi: „Obowiązkowo utworzymy centrum dokumentów archiwalnych, materiałów filmowych i zdjęciowych. I zamkniemy usta tym, którzy próbują przeinaczyć historię, ukazać ją w fałszywym świetle i umniejszyć rolę naszych ojców i dziadów, naszych bohaterów, którzy ginęli, broniąc swojej ojczyzny i praktycznie całego świata przed brunatną zarazą, przed nazizmem”.  RIA Nowosti relacjonuje, że Putin wyróżnił z kolei Izrael, który „ani na sekundę nie pozwala zapomnieć o Holokauście”.  Centrum archiwalnych dokumentów oraz jego strona internetowa będą dostępne dla Rosjan i „całego świata” – pisze agencja, cytując słowa prezydenta.",,
"Wkrótce beatyfikacja dominikańskich męczenników, w tym hiszpańskiego dziennikarza","Kościół ogłosi wkrótce 28 nowych błogosławionych, w większości męczennicy wojny domowej w Hiszpanii. Papież polecił Kongregacji Spraw Kanonizacyjnych opublikowanie 10 dekretów – jeden o autentyczności cudu w ramach procesu beatyfikacyjnego, trzech o męczeństwie hiszpańskich dominikanów z okresu wojny domowej w tym kraju i sześć dokumentów o heroiczności cnót.","Trzy dekrety o męczeństwie dotyczą trzech grup hiszpańskich dominikanów: Anioła Marina Álvareza i 19 towarzyszy z Zakonu Braci Kaznodziejów, zabitych podczas hiszpańskiej wojny domowej w 1936 r., Jana Aguilara Donisa i czterech towarzyszy, tercjarza Fruktuoza Péreza Márqueza, a także mniszki dominikańskiej, Izabeli Sánchez Romero.Fruktuoz Pérez Márquez był katolickim przedsiębiorcą i dziennikarzem. Ukończył naukę w seminarium w mieście Almería i został tercjarzem dominikańskim.  Wydawał dziennik „La Independencia” („Niepodległość”), w której po ogłoszeniu kraju Republiką pisał: „Jesteśmy, kim byliśmy. Jesteśmy, gdzie byliśmy. W pierwszej kolejności – katolicy (…). Na szczycie wszystkich spraw – Bóg i Kościół, których doktryny i nakazy przestrzegamy na ślepo”.Na początku wojny domowej został zatrzymany i uwięziony, a gazeta została zamknięta i zamieniona na gazetę robotniczą. Rodzina więcej już o nim nie słyszała. 15 sierpnia 1936 r. dziennikarz został zaprowadzony na plażę La Garrofa i zastrzelony.Siostra Izabela Sánchez Romero wstąpiła do zakonu w wieku 17 lat. Cierpiała na rzadką chorobę, na jej całym ciele pojawiały się rany. W związku z prześladowaniami katolików podczas wojny domowej w Hiszpanii została aresztowana. Została uwięziona, razem z pozostałymi aresztowanymi trafiła na cmentarz. Tam milicjanci rozstrzelali więźniów. Śmierć zakonnicy wyglądała jednak inaczej. Położono jej głowę na głazie i rozbili ją, uderzając w nią kamieniem.Dekret  o cudzie dotyczy Włoszki s. Marii Alojzy od Najświętszego Sakramentu, urodzonej 16 listopada 1826 r. w wiosce Soccavo w południowych Włoszech i zmarłej 3 września 1886 r. w miejscowości Casoria, nieopodal Neapolu. Włoska zakonnica była założycielką zgromadzenia Sióstr Franciszkanek Adoratorek Krzyża.Dekrety o heroiczności cnót dotyczą trojga Włochów: Wincentego Marii Morelli z zakonu teatynów, arcybiskupa Otranto; Karolo Angelo Sonzini, założyciela Zgromadzenia Sióstr Służebniczek św. Józefa; Juliusza Facibeni, kapłana diecezjalnego; Portugalczyka Americo Monteiro de Aguiar, kapłana diecezjalnego. Dokument odnosi się też do Hiszpana Jerzego Tomasza Suáreza Fernándeza, zakonnika zgromadzenia św. Augustyna; Brazylijki Mari od Aniołów i Świętej Teresy.",,
Jerozolima: atak na uczestników gejowskiej parady. Sześć osób ma rany od noża,"Dwie osoby są w ciężkim stanie po ataku na uczestników parady Gay Pride w Jerozolimie. W sumie nożem zaatakowano sześć osób. Za atakiem stoi żydowski ekstremista, który trzy tygodnie temu wyszedł z więzienia za podobnych zamach – podaje BBC, powołując się na informacje służb miejskich.","Według policji zamachowiec został zatrzymany. Jest określany jako żydowski ekstremista. Okazało się, że to w 2005 roku przeprowadził podobny atak na paradę środowisk LGBT w Jerozolimie. Ranne zostały wówczas cztery osoby. Został wówczas skazany na 12 lat więzienia. Zza krat wyszedł zaledwie trzy tygodnie temu.Doroczna parada Gay Pride jest powodem napięć w izraelskim społeczeństwie pomiędzy świecką większością i religijnie ultraortodoksyjną mniejszością. Ta ostatnia sprzeciwia się publicznemu manifestowaniu homoseksualizmu.Organizatorzy marszu zapowiedzieli, że będzie on kontynuowany.",,
„Militarystyczna ekstaza” Putina. Rosyjski dziennik o orędziu,"W orędziu prezydenta Rosji Władimira Putina zabrzmiała „militarystyczna ekstaza” i na tym tle bledną nawet mowy przywódców ZSRR; jest to wizja dominacji wojskowej, której nie powstrzymają systemy obrony przeciwrakietowej – pisze dziennik „Wiedomosti”.","W artykule redakcyjnym gazeta zauważa, że choć orędzie Putin wygłosił do Zgromadzenia Federalnego, czyli obu izb parlamentu, to było ono w znacznie większym stopniu adresowanego do świata zewnętrznego.„Militarystyczna ekstaza” tego wystąpienia „nie ma precedensu nie tylko w ciągu 18 lat rządów” Putina, ale i w całej najnowszej historii Rosji - oceniają „Wiedomosti”. – Nawet radzieckie odpowiedniki, takie jak mowy (Jurija) Andropowa czy (Nikity) Chruszczowa w sposób oczywisty bledną na tym tle – dodaje gazeta.Jak ocenia, „chodzi o ogłoszenie światu nowej konstrukcji politycznej” polegającej na  „dominacji wojskowej Rosji na świecie” niepowstrzymywanej przez obecne i przyszłe systemy obrony przeciwrakietowej i przeciwlotniczej. Zdaniem dziennika przemówienie Putina to roszczenie do „imponującego triumfu wojskowego”, będące reakcją „na wszystko to, co Kreml uważa za geopolityczne poniżenie” z początku minionej dekady, w szczególności rozszerzenie NATO i budowę systemu obrony przeciwrakietowej USA.– Ta w istocie ofensywna, a werbalnie obronna potęga wojskowa jest środkiem obrony nie tylko nowej strasznej Rosji, ale i jej sojuszników – zauważają „Wiedomosti”. Zdaniem dziennika jest to „zaproszenie do tworzenia nowego Układu Warszawskiego”.",,
Piosenka o stalinowskich deportacjach Tatarów będzie reprezentować Ukrainę na Eurowizji,"Ukraina wybrała swoją reprezentantkę na tegoroczny konkurs Eurowizji w Sztokholmie.  Będzie to Dżamala, pochodząca z Krymu Tatarka, która zaśpiewa piosenkę pt. „1944” o masowych deportacjach krymskich Tatarów za rządów Stalina.","Narodowe eliminacje odbyły się w niedzielę wieczorem. Za Dżamalą było 380 tys. telewidzów oraz trzyosobowe jury.     Piosenka opowiada o 1944 r., gdy Stalin nakazał przewieźć krymskich Tatarów do centralnej Azji. Wiele osób zmarło podczas podróży z głodu i wycieńczenia.  Nie mogli wrócić na Krym aż do lat 80. XX w. Piosenka jest połączeniem popularnej melodii z poetyckim, zaangażowanym tekstem. „Kiedy pojawiają się obcy, przychodzą do twojego domu, zabiją cię i powiedzą: >>to nie nasza wina< – Ten straszny rok zmienił na zawsze życie kruchej kobiety, mojej prababci Nazylkhan. Potem już nic nie było takie samo  – powiedziała Susana Dżamaladinowa, która na scenie występuje pod pseudonimem Dżamala.  Ona sama urodziła się w Kirgistanie.   W piosence nie ma żadnej wzmianki o rosyjskiej inwazji na Krym sprzed dwóch lat.   Regulamin Eurowizji zabrania prezentowania w konkursie piosenek z politycznym przesłaniem. W 2005 r.  ukraiński zespół Gryndżoły musiał przerobić tekst piosenki, która rok wcześniej była hymnem pomarańczowej rewolucji. W 2009 r. po konflikcie rosyjsko-gruzińskim nie pozwolono na występ gruzińskiej grupy, która w swoim utworze naśmiewała się z prezydenta Rosji Władimira Putina.   Konkurs Eurowizji odbędzie się w maju w Sztokholmie.",,
„Assassin’s Creed: Unity” może pomóc w odbudowie katedry Notre Dame,"„Gra Assassin’s Creed: Unity” może pomóc odbudowie katedry Notre Dame w Paryżu, która częściowo spłonęła w pożarze. W grze świątynia została odwzorowana z ogromną precyzją. Zobrazowane w grze szczegóły elementów budowli mogą wykorzystać architekci i rekonstruktorzy katedry. Producent gry ogłosił, że zamierza przekazać pół miliona euro na odbudowę świątyni.","Ogień w paryskiej katedrze pojawił się w poniedziałek tuż przed godziną 19 obejmując szybko iglicę i dach nawy poprzecznej. Wkrótce rozszerzył się na cały dach. Iglica spłonęła i zawaliła się. Pożar udało się do północy opanować na tyle, że strażacy podali, iż struktura budowli i fasada zachodnia zostały ocalone. Prezydent Francji Emmanuel Macron zapowiedział odbudowę Notre Dame.Niektóre media informują, że do odbudowy katedry może zostać użyta gra „Assasin’s Creed: Unity” firmy Ubisoft. Dziennikarze portalu theverge.com  rozmawiali kilka lat temu z artystką Caroline Miousse, która pracowała przy produkcji gry, a jednym z jej głównych zadań było stworzenie wirtualnej wersji katedry.Artystka mówiła, że spędziła bardzo wiele czasu na analizie i uwiecznieniu każdego szczegółu. Caroline zależało, żeby obiekt został odwzorowany z jak największą precyzją i jak mówiła, „zbadała” dokładnie każdą cegłę. Prawdopodobnie jest to jedna z najbardziej szczegółowych wirtualnych kopii kościoła.",,
"„Nigdy się nie zgodzimy, by postawić znak równości między UPA a AK”","– Misja we Lwowie pokazała, że są sprawy niewyjaśnione i nie widać jak dotąd woli, by je rozwiązać – powiedział „Naszemu Dziennikowi” Witold Waszczykowski po powrocie z Ukrainy. Minister spraw zagranicznych potwierdził, że jedną z najtrudniejszych kwestii jest spór o historię i rolę UPA, gloryfikowanej na Ukrainie. – Nigdy nie zgodzimy się, by postawić znak równości między UPA a Armią – podkreślił minister.","Waszczykowski przyznał, że w czasie wojny „zdarzają się różne rzeczy”. – Ale nie było ze strony AK polityki eksterminacji ludności na terenach, na których prowadziła wojnę z okupantem. Po stronie UPA taka polityka była i jest to udokumentowane – podkreślił. Przyznał, że „są to problemy trudne, ale można je rozwiązać”. – Nie spisujemy tego na straty – dodał.W jego ocenie „Ukraina potrzebuje adwokata, kogoś, kto będzie się o jej sprawy upominać”. – Polska może takim adwokatem Ukrainy pozostać. Między innymi po to pojechałem do Lwowa, żeby o tym przypomnieć. I chyba jako jeden z pierwszych polityków w tak dobitny sposób to zaprezentowałem Ukraińcom – ocenił.– My mówimy teraz jasno: ingerencja rosyjska w waszym kraju nie może być wymówką dla wstrzymywania rozwiązywania problemów, odwlekania dalszych reform. Moi poprzednicy biernie czekali, licząc, że sprawy się same jakoś wyjaśnią – wskazał szef MSZ. Tracą cierpliwość– My jeszcze jesteśmy cierpliwi, ale inne kraje europejskie, jak Węgry i Rumunia, już zaczynają otwarcie działać przeciwko ukraińskim interesom, np. w grudniu nie będzie spotkania Komisji NATO – Ukraina na szczeblu ministrów spraw zagranicznych z powodu weta Węgier, za to będzie podobne spotkanie z Gruzją – stwierdził Waszczykowski.– Staramy się uświadomić Ukraińców, że mogą mieć realne problemy, niekoniecznie wytworzone przez Polskę. Ale Polska może pomóc je rozwiązać. Zobaczymy, jak na to zareagują – przyznał minister.",,
„Kosztem Holocaustu na polskiej ziemi Tusk próbuje oczernić Polskę”,"– To element cynicznej gry Donalda Tuska i PO przeciwko Polsce – tak nazwała komentarze do wystąpienia premier Beaty Szydło w byłym niemieckim obozie koncentracyjnym w Auschwitz posłanka PiS Joanna Lichocka.  Oceniła, że Donald Tusk próbuje oczernić Polskę i „grać m.in. na nutach antysemityzmu”.","– Odrażające jest, że kosztem tych setek tysięcy ofiar Holocaustu na polskiej ziemi Donald Tusk i jego towarzystwo uprawia politykę przeciw Polsce i przeciwko temu rządowi, próbując oczernić  panią premier i Polskę. Próbuje grać na antysemityzmie. To kompletne niezrozumienie tego, czym jest istota słów, które wypowiedziała pani premier – powiedziała Joanna Lichocka.      14 czerwca podczas uroczystości w byłym niemieckim obozie koncentracyjnym Auschwitz premier podkreśliła, że wielkim zadaniem dla polityków jest doprowadzić do tego, by „tak straszliwe wydarzenia jak te, które miały miejsce w Auschwitz, a także innych miejscach kaźni nigdy więcej się nie powtórzyły. Auschwitz to w dzisiejszych niespokojnych czasach wielka lekcja tego, że trzeba czynić wszystko, aby uchronić bezpieczeństwo i życie swoich obywateli”.   „Państwo musi bronić swoich obywateli”      Jak przypomniała, w 20-leciu międzywojennym Polska nie zdołała zbudować skutecznych mechanizmów obrony i potem miliony polskich obywateli zostały zamordowane przez najeźdźców.  – Pani premier na ziemi w Auschwitz powiedziała to, co jest oczywiste. Trzeba zrobić wszystko, żeby państwo obroniło swoich obywateli, gdy przyjedzie jakiś inny system i będzie mordować – powiedziała Joanna Lichocka. „Tamta ekipa nie nadawała się do rządzenia”      Joanna Lichocka skrytykowała wypowiedzi szefa Rady Europejskiej Donalda Tuska oraz szefa PO Grzegorza Schetyny, którzy nieprzychylnie odnieśli się do przemówienia pani premier.  – Obydwaj dowodzą, że nie do końca nadają się do pełnienia funkcji publicznych – powiedziała i przypomniała o katastrofie smoleńskiej.  jak dodała, tamta ekipa „nie ma etycznych ani merytorycznych do rządzenia kompetencji”.   Jak mówiła Donald Tusk „pełni teraz funkcję asystenta kanclerze Niemiec Angeli Merkel” i nie może mówić nic innego. – To jest człowiek, który jej wiele zawdzięcza i pokazuje, że potrafi być wdzięczny – dodała Lichocka.    W kontekście Tuska odniosła się też do wszczętych przez KE procedur ws. ukarania Polski za nieprzyjęcie imigrantów. Jak zapewniła, „nic nam nie grozi”, a narzucanie tego typu praktyk „jest niezgodne z prawem europejskim i Polska ma prawo odmówić, by   dbać o bezpieczeństwo własnego państwa i obywateli”.  Jak podkreśliła, Polska robi dużo, by pomagać uchodźcom. Wskazała m.in. na przyjęcie 90 tys. uciekinierów z Czeczenii.",,
Kto ruszy za rok na K2? Polscy himalaiści niemal gotowi do wyprawy unifikacyjnej,"Polscy himalaiści przygotowują się do zimowej wyprawy unifikacyjnej, której celem jest wyłonienie grupy wspinaczy, jaka na przełomie 2020/21 podejmie próbę zdobycia K2, jedynego niezdobytego zimą ośmiotysięcznika. – Jesteśmy w ostatniej fazie organizacji – powiedział Piotr Tomala.","W sezonie 2018/19 zameldowały się pod K2 dwie ekspedycje – rosyjsko-kazachsko-kirgiska oraz druga międzynarodowa, prowadzona przez Baska Alexa Txikona. W jej składzie, oprócz nepalskich Szerpów, działało też trzech Polaków: Marek Klonowski, Waldemar Kowalewski i Paweł Dunaj. Txikon wraz z Szerpami osiągnął 7050 m. Rosjanie z liderem Wasilijem Piwcowem, zdobywcą Korony Himalajów i Karakorum (14 szczytów), osiągnęli wysokość 7400 m, napotykając tam poważne trudności w strefie szczelin. Txikon, który zamierzał ponownie, w sezonie 2019/20 zameldować się pod K2 (8611 m), drugą co do wysokości górą globu, nie podjął ostatecznej decyzji. Takie plany ma natomiast Szerpa Mingma Gyalje, który ogłosił, we wrześniu, że będzie wspinał się z Islandczykiem Johnem Snorri i Chińczykiem Gao Li. Kart nie odkryli też jeszcze Rosjanie. – Zgodnie z założonym planem i celem, jakim jest podjęcie próby zimowego zdobycia K2 w sezonie 2020/2021, przygotowujemy się do zimowej ekspedycji w góry najwyższe, by działać w podobnych warunkach pogodowych jak te na K2. Zależy nam na stałym poszerzaniu grupy polskich wspinaczy o przedstawicieli młodego pokolenia, którzy mogliby zmierzyć się z ostatnim wielkim wyzwaniem zimowym, czyli jedynym niezdobytym o tej porze roku ośmiotysięcznikiem. Z uwagą śledzić będziemy ewentualne próby innych himalaistów, mamy jednak swój plan i będziemy go realizować – powiedział Piotr Tomala, kierownik programu Polski Himalaizm Zimowy im. Artura Hajzera. W przygotowywanej przez PHZ wyprawie ma uczestniczyć 36-letni Adam Bielecki, pierwszy zimowy zdobywca dwóch innych ośmiotysięczników położonych w Karakorum: Gaszerbrum I (9 marca 2012) i Broad Peak (5 marca 2013). Początkowo miał w planach organizację własnej zimowej wyprawy w tym roku, ale musiał je zmienić m.in. ze względu na uraz – złamanie kości pięty. – Do złamania doszło w sierpniu podczas treningu biegowego. Jestem teraz w trakcie rehabilitacji. Wszystko wygląda tak, że mam nadzieję, iż uda mi się za kilka tygodni być w takiej formie, aby wyruszyć na zimową wyprawę – powiedział Bielecki. Swoje plany odkrył też, na portalu społecznościowym, Denis Urubko, Kazach urodzony w rosyjskim Niewinnomyssku, mający polskie obywatelstwo od 2015 roku. Zdobywca Korony Himalajów i Karakorum wyrusza na początku grudnia, by zmierzyć się zimą z Broad Peakiem. Towarzyszyć mają mu Kanadyjczyk Don Bowie i Lotta Nakyva, miss Finlandii z 2013 r., która jest partnerką Bowie'go. 12 grudnia zespół ma przylecieć do Pakistanu, a po 11 dniach osiągnąć bazę. Urubko nie uznaje bowiem zimowych wejść dokonanych w marcu, gdyż jego zdaniem zima trwa od 1 grudnia do 28 lutego i z tej perspektywy wejście Polaków w 2013 r. nie było zimowym. Kazach nie wyklucza też próby ataku na pobliskie K2, przy sprzyjających warunkach.K2 to jedyny z 14 ośmiotysięczników, na którym nie stanął zimą człowiek. O tej porze roku Biało–Czerwoni 10 spośród 14 ośmiotysięczników zdobyli jako pierwsi w świecie. Rekord wysokości w zimowych zmaganiach na K2 zwanej przez miejscowych Czogori („Rozległa góra”), a przez Chińczyków – Qogir („Wspaniała Góra”), należy do Polaków.",,
Polska największą ofiarą drenażu mózgów w Europie,"Prawie 580 tys. Polaków po studiach w minionym roku mieszkało w innym niż rodzinny kraju Unii Europejskiej. To najwięcej spośród 28 państw Unii - wynika z raportu o drenażu mózgów, który przygotowano dla Europejskiego Komitetu Regionów.","Jak zauważono w zaprezentowanym w Brukseli dokumencie, mobilność wewnątrz UE - rozumiana jako przepływ pracowników - dotyczy tylko niewielkiego odsetka Europejczyków, jednak w niektórych regionach Unii doprowadziła do drenażu mózgów. W 2017 r. populacja UE wynosiła ok. 511 mln obywateli. Wszystkich osób w wieku produkcyjnym, którzy przemieścili się - głównie za pracą - do innego kraju Unii (nie tylko wysoko wykwalifikowanych), było prawie 17 mln, czyli ok. 3 proc. Dwa kraje - Niemcy i Wielka Brytania - przyciągnęły ponad połowę z tych osób. Z 17 mln Europejczyków, którzy zmienili kraj pobytu, co czwarty miał wyższe wykształcenie. Udział wysoko wykwalifikowanych pracowników wśród migrantów w latach 2014-17 stale rósł. W liczbach bezwzględnych najwyższa liczba najlepiej wykształconych osób w 2017 r. pochodziła z Polski (576300), z Niemiec (472700) i Rumunii (467500) – wyliczono w raporcie. Wskaźniki zatrudnienia wysoko wykształconych migrantów z 28 krajów UE były, z kilkoma wyjątkami, bardzo wysokie w całej Unii. Autorzy dokumentu podkreślają, że w niektórych regionach Unii swoboda przepływu pracowników doprowadziła do znacznej migracji osób dobrze wykształconych, a w efekcie - do zjawiska drenażu mózgów. W ich ocenie, wynika to z rosnącej konkurencji o talenty i ograniczonej zdolności opuszczanych regionów do tworzenia atrakcyjnych warunków dla tych pracowników. W regionach, w których następuje drenaż, mobilność zaostrzają negatywne warunki na rynku pracy - wysokie bezrobocie i niskie wynagrodzenia. Wśród innych czynników „napięciowych” wymieniono bariery administracyjne, recesję i złe otoczenie polityczne. Do negatywnych skutków drenażu mózgów zaliczono m.in.: niedobór pracowników, ograniczoną zdolność do innowacji i przyjęcia bardziej zaawansowanych technologii. Tzw. brain drain niesie za sobą też konsekwencje fiskalne (zmniejszenie wpływów z podatków), rynkowe (zmniejszenie konsumpcji), ogranicza wzrost gospodarczy i zmniejsza wydajność. Negatywny wpływ na cały system niesie natomiast „marnotrawstwo mózgów”. Dzieje się tak, gdy wysoko wykwalifikowani pracownicy migrują do innego regionu (w innym kraju UE), nie mając wystarczającej wiedzy na temat zapotrzebowania na siłę roboczą. Kończy się na tym, że są bezrobotni lub pracują w zawodzie, który nie wymaga wysokich umiejętności. Jak podkreślono w raporcie, niezależnie od reżimu swobodnego przepływu pracowników nadal istnieją przeszkody w mobilności siły roboczej w UE. Te przeszkody są wspólne dla wszystkich pracowników, niezależnie od ich poziomu umiejętności. Wśród nich kluczowa jest bariera językowa. Gwarantowany przez Traktat o funkcjonowaniu Unii Europejskiej, swobodny przepływ pracowników jest jedną z czterech swobód gospodarczych we Wspólnocie (wraz ze swobodnym przepływem towarów, usług i kapitału).",,
Komisja sejmowa z udziałem Mariana Banasia. KO chciała przerwać obrady,"– Nigdy nie sprzeniewierzyłem się swoim obowiązkom wykonywanym dla dobra publicznego i nie podejmowałem działań niezgodnych z prawem – podkreślił na posiedzeniu sejmowej komisji ds. kontroli państwowej prezes NIK Marian Banaś. – Twierdzenia, że jest inaczej, traktuję jako naruszenie dóbr osobistych – dodawał. W Sejmie odbyło się posiedzenie komisji, która zaopiniowała marszałkowi Sejmu wnioski prezesa NIK o powołanie wiceprezesów izby. Elżbieta Witek wręczyła akty powołania na stanowiska wiceprezesów NIK dla Dziuby i Opioły.","– Kłamstwo, kłamstwo i jeszcze raz kłamstwo. Przeciw autorom zniesławień będę podejmował kroki prawne. Ze spokojem oczekuję zakończenia procedur podjętych przez urzędy w sprawie moich oświadczeń majątkowych – mówił Marian Banaś, odnosząc się do zarzucanych mu czynów. Jak dodawał, w 2001 r. kamienicę przy ul. Krasickiego 24 i działkę z budynkiem mieszkalnym w gminie Brzesko przepisał na niego w zamian za dożywotnią opiekę ich właściciel Henryk Stachowski, znajomy Banasia żołnierz AK i powojennego podziemia. – Aż do swojej śmierci był faktycznym członkiem rodziny, uczestnicząc w jej życiu – mówił.Kamienica miała zostać do 2004 r. kamienica wyremontowana i przeznaczona na akademik prowadzony przez syna Banasia – Jakuba, a następnie działalność hotelowo-turystyczną. W związku ze zmianą planów syna, Banaś znalazł nowego dzierżawcę, który miał nie budzić obaw. Jak dodawał, 19 grudnia 2015 r., 30 dni od objęcia funkcji ministra finansów zawarł notarialną przedwstępną umowę sprzedaży kamienicy na rzecz wspomnianego dzierżawcy. Ten zobowiązał się do wpłacenia zadatku i zaliczek na poczet kupna kamienicy. Zadatek miał nie podlegać zwrotowi, gdyby zrezygnował z zakupu. Jego wysokość kompensowała dotychczas pobierany czynsz. – Sugerowanie, że w ten sposób próbowałem dokonać optymalizacji podatkowej jest bezpodstawnym i zniesławiającym kłamstwem – mówił Banaś.W marcu 2018 r. dzierżawca miał poinformować go, że rezygnuje z zakupu, gdyż nie udało mu się dostać kredytu. W grudniu tego roku, w obecności notariusza, złożone zostało wspólne oświadczenie o zamknięciu wzajemnych rozliczeń wobec niemożliwości kupienia nieruchomości. – Chciałbym podkreślić, że łączenie mnie z działalnością osób podejrzanych o popełnienie przestępstw skarbowych a zatrudnionych wcześniej w resorcie finansów jest manipulacją i nadużyciem – stwierdził.  – W chwili, gdy dotarły do mnie jako szefa Krajowej Administracji Skarbowej informacje o potencjalnych nieprawidłowościach dotyczących osób pracujących w Ministerstwie Finansów, natychmiast podjąłem decyzję o odwołaniu ich z zajmowanych stanowisk i rozwiązaniu umów o pracę – podkreślił. – 17 sierpnia 2019 r., sprzedałem kamienicę wyspecjalizowanej firmie zajmującej się rewitalizacją takich obiektów. Firma nie ma żadnych związków z poprzednim dzierżawcą. 2 września 2019 r. w mojej byłej kamienicy zjawił się Bertold Kittel z TVN, który ukrytą kamerą nagrał telefoniczną wymianę zdań z dzwoniącym do mnie ojczymem byłego już dzierżawcy – mówił. – Nie miałem wpływu na to, komu dzierżawca udostępnił numer mojego telefonu. Gdy zorientowałem się, że rozmawiałem z inną osobą niż dzierżawca, przerwałem połączenie. 21 września 2019 r. TVN emituje program, w którym sugeruje, że w mojej byłej kamienicy była prowadzona działalność inna niż hotelowa. W Krakowie jest wiele hoteli, gdzie można wynająć hotel na godziny, by np. odpocząć w trakcie podróży albo przed nią lub przygotować się do spotkanie. Można to sprawdzić w prosty sposób w internecie. Przez cały okres dzierżawy nie otrzymałem żadnego sygnału o jakichkolwiek nieprawidłowościach – zapewniał Banaś.– 1 października 2019 r. pozwałem TVN za naruszenie mojego dobrego imienia. Żądam przeprosin, sprostowania kłamstw oraz zapłaty na na wskazany cel społeczny – dodał.Prezes NIK tłumaczył też szczegółowo okoliczności nabycia kamienicy na ulicy Krasickiego 26 w Krakowie. Jak dodał, stał się jej współwłaścicielem 2 sierpnia 2004 roku. Zaznaczył, że została ona kupiona od właścicieli, którzy nie mieszkali w Krakowie i nie chcieli zajmować się swoją nieruchomością.– 2 sierpnia 2004 r. razem z panią Teresą Hasan, która powróciła do Polski po latach emigracji w USA, zostałem współwłaścicielem kamienicy przy ulicy Krasickiego 26 w Krakowie – mówił. – W tym czasie też nie pełniłem żadnej funkcji rządowej. W 2013 r. sprzedaliśmy nieruchomość. Był między nami spór sądowy o wzajemne rozliczenia, który zakończył się dla mnie jednoznacznie pozytywnym wyrokiem. Dysponuję kopią własnoręcznego oświadczenia pani Teresy z 26 października 2019 r., w którym oświadcza, że wywiązałem się z umowy z nią oraz że jestem osobą rzetelną. Było to oświadczenie złożone w reakcji na publikacje w mediach, w których sugerowano moją nieuczciwość – podkreślił Banaś. Banaś odniósł się do zarzutów o jego związki z nieuczciwymi urzędnikami z Ministerstwa Finansów. – W ostatnim czasie opublikowano również szereg informacji jakobym był patronem byłych urzędników Ministerstwa Finansów, którzy zorganizowali i uczestniczyli w przestępczym procederze wyłudzania podatku VAT – mówił. – Stało się to wiele miesięcy przed ich zatrzymaniem – zaznaczył Banaś. Jak dodał, te decyzje i działania były możliwe także dzięki podjętej przez niego wiosną 2017 r. decyzji o utworzeniu biura inspekcji wewnętrznej KAS. Była to komórka wcześniej nieznana w służbach skarbowej, której głównym zadaniem jest wystąpienie przeciwko każdej osobie w administracji skarbowej, która dopuszcza się działań niezgodnych z prawem – tłumaczył prezes NIK.Wcześniej, w trakcie posiedzenia komisji jej członkowie dyskutowali nad wnioskami prezesa NIK o powołanie na wiceprezesów izby Tadeusza Dziuby i Marka Opioły.  – Prezesowi Najwyższej Izby Kontroli Marianowi Banasiowi nie postawiono żadnych zarzutów. Jego prawo do bycia na posiedzeniu komisji jest ustawowe – powiedział na posiedzeniu komisji ds. kontroli państwowej jej przewodniczący Wojciech Szarama (PiS). W ten sposób odniósł się do uwag posłów Koalicji Obywatelskiej, że Marian Banaś nie ma moralnego prawa do kierowania Izbą i przedstawiania kandydatur na wiceprezesów NIK.Posłowie KO Tomasz Kostuś i Michał Szczerba złożyli dwa wnioski o przerwanie posiedzenia komisji do czasu przedłożenia członkom komisji ustaleń z raportu CBA ws. oświadczeń majątkowych Mariana Banasia. Oba zostały odrzucone. – Ta komisja nie powinna normalnie pracować – odniósł się do posiedzenia komisji, która zebrała się, by zaopiniować wnioski Banasia o powołania dwóch wiceprezesów NIK. Wobec odrzucenia wniosków o przerwanie posiedzenia Banaś przedstawił kandydatury Tadeusza Dziuby i Marka Opioły na wiceprezesów NIK. – Mając na względzie przygotowanie merytoryczne, doświadczenie zawodowe i dotychczas pełnione funkcje publiczne wnoszę o pozytywne zaopiniowanie tych kandydatur na stanowiska wiceprezesów NIK – powiedział Banaś. Po przedstawieniu przez prezesa NIK wniosków o powołanie kandydatów posłowie zadawali pytania. Poseł Marcin Kierwiński (KO) spytał prezesa NIK, z kim konsultował kandydatury, czy rozmawiał wcześniej z Opiołą i Dziubą, a może także z prezesem PiS Jarosławem Kaczyńskim i premierem Mateuszem Morawieckim.Banaś stwierdził, że przedłożenie kandydatur należy do uprawnień prezesa. – To jest moja inicjatywa. Zarówno pana Dziubę, jak i pana Opiołę znam bardzo dobrze – mówił.– Jednego pana z pracy w Najwyższej Izbie Kontroli, z którym miałem zaszczyt współpracować, jako również przewodniczącego komisji, który również tutaj zasiadał, a pana Opiołę również przez cztery lata, kiedy pełniłem funkcję szefa Krajowej Administracji Skarbowej i ministra finansów – wymieniał. Przyznał, że współpracę z oboma kandydatami uważa za bardzo owocną.Wieczorem marszałek Sejmu Elżbieta Witek wręczyła akty powołania na stanowiska wiceprezesów NIK dla Tadeusza Dziuby i Marka Opioły. Zdjęcia z ceremonii zamieszczono na Twitterze Sejmu.",,
Ławrow: nie będzie wyścigu zbrojeń z USA. Potrzebujemy resetu stosunków,"Nie będzie wyścigu zbrojeń między Rosją a USA - oświadczył szef rosyjskiej dyplomacji Siergiej Ławrow w rozmowie z dziennikarzami państwowej telewizji rosyjskiej. Zapowiedział też, że Rosja nie zamierza podejmować żadnych kroków, które mogłyby podkopać ukraińską gospodarkę.","W rozmowie z dziennikarzami państwowej telewizji, dyplomata zapewnił również, że władze Rosji zadbają o bezpieczeństwo kraju.Reset stosunków z USA?Według Ławrowa, Moskwa zrobi wszystko, aby Rosjanie czuli się bezpieczni. Podkreślił przy tym, że nie ma mowy o udziale Rosji w wyścigu zbrojeń  ze Stanami Zjednoczonymi.  - Dysponujemy odpowiednimi środkami i siłami, mamy też polityczną wolę i doskonałych specjalistów -  przekonywał. Minister dodał, że wszyscy pracują nad wzmocnieniem możliwości obronnych państwa, więc obywatele nie mają żadnych powodów do niepokoju. - Stosunki USA-Rosja potrzebują resetu - podkreślił rosyjski minister.",,
Kto wygra jesienne wybory w Niemczech? CDU i SPD idą łeb w łeb,Na sześć miesięcy przed wyborami do niemieckiego parlamentu dwie największe partie konserwatywna CDU/CSU i socjaldemokratyczna SPD idą łeb w łeb – wynika z opublikowanego w poniedziałek sondażu instytutu INSA dla dziennika „Bild”.,"Obie partie uzyskały ten sam wskaźnik poparcia - 32 proc., z tym, że konserwatyści z CDU/CSU zanotowali wzrost o 1 proc. Poparcie dla SPD nie zmieniło się.Antyimigrancka i skrajnie prawicowa Alternatywa dla Niemiec (AfD) uzyskała 11 proc., natomiast postkomunistyczna Lewica (Die Linke) 8,5 proc. Na Zielonych było gotowych głosować 6,5 proc. uczestników sondażu, a na liberalnych Wolnych Demokratów z FDP 6 proc.Sondaż przeprowadzono wkrótce po wygranych przez CDU kanclerz Angeli Merkel wyborach regionalnych w kraju związkowym Saara, które uważane są za ważny prognostyk przed wrześniowymi wyborami do Bundestagu. W sondażu przeprowadzonym w dniach 24-27 marca wzięły udział 2.034 osoby.",,
Coraz więcej imigrantów w Hiszpanii składa wnioski o azyl,"Do Hiszpanii w minionym roku dotarła transportem lotniczym rekordowa liczba 112 tys. migrantów, którzy odmówili powrotu do swoich państw i złożyli wnioski o azyl polityczny. Zdecydowaną większość stanowią obywatele państw Ameryki Łacińskiej.","W zeszłym roku wniosek o azyl polityczny złożyło o ponad 100 proc. więcej osób przybyłych samolotami niż w 2018 r. „Pod tym względem Hiszpania jest już trzecim krajem Europy. Wyprzedzają ją tylko Francja i Niemcy, gdzie liczba wniosków o azyl ze strony przybyłych samolotami przekroczyła w 2019 r. 126 tys.” – oszacował dziennik „El Pais” w oparciu o dane rządu w Madrycie. Zdecydowaną większość „samolotowych migrantów” stanowią obywatele państw Ameryki Łacińskiej. Ponad połowa pochodzi z Wenezueli i Kolumbii, a w dalszej kolejności – Hondurasu, Salwadoru i Nikaragui. Ministerstwo spraw wewnętrznych Hiszpanii poinformowało również, że w 2019 r. do tego kraju dotarło łącznie z Afryki 30 tys. nielegalnych imigrantów (aż 24,7 tys. drogą morską). Rok wcześniej liczba wszystkich afrykańskich migrantów, którzy dotarli do Hiszpanii przekroczyła rekordowy poziom 64,3 tys. osób. Statystyki te nie objęły migrantów, którzy przylecieli jako turyści, po czym nie powrócili do swoich krajów. Zarówno MSW, jak i pozarządowa organizacja zajmująca się prawami migrantów Caminando Fronteras (CF) potwierdzają, że skala tego zjawiska rośnie i dokładna liczba takich osób jest trudna do ustalenia.",,
CDU przegrała z socjalistami w Nadrenii Płn.-Westfalii,"Rządząca Niemcami chadecka partia CDU kanclerz Angeli
Merkel przegrała niedzielne wybory do parlamentu Nadrenii
Północnej-Westfalii, zdobywając jedynie 26 proc. głosów –  wynika z prognoz
telewizji ZDF. Wybory wygrali socjaldemokraci, uzyskując 38,3 proc.","W porównaniu do wyniku wyborczego sprzed dwóch lat chadecy stracili wNadrenii Północnej-Westfalii ponad 8 punktów procentowych. Ich niedzielnyrezultat jest najgorszy w powojennej historii.– To wyraźna, jednoznaczna porażka, która jest bardzo gorzka i bolesna – oświadczył czołowy kandydat chadeków w wyborach regionalnych NorbertRoettgen. Dziesięć minut po opublikowaniu wyników exit-polls zapowiedział, żezrezygnuje z funkcji przewodniczącego regionalnych struktur CDU.Socjaliści chcą rządzić z ZielonymiPremierem najludniejszego landu Niemiec pozostanie socjaldemokratka HanneloreKraft. Zamierza ona rządzić w koalicji z Zielonymi, którzy zdobyli w wyborach12,1 proc. Przez minione dwa lata SPD i Zieloni tworzyli w NadreniiPółnocnej-Westfalii rząd mniejszościowy, który upadł w marcu po odrzuceniuustawy budżetowej przez parlament regionu. Do landtagu 18-milionowej Nadrenii Północnej-Westfalii weszła też liberalnaPartia Wolnych Demokratów (FDP) z poparciem w wys. 8,4 proc. Kolejny swójsukces odnotowała niemiecka Partia Piratów (8,1 proc.), uzyskując mandaty wczwartym parlamencie regionalnym. Lewica uzyskała zaledwie 2,7 proc., tracącreprezentację w landtagu w Duesseldorfie. Socjaldemokraci i Zieloni uznali wynik wyborów w Nadrenii Północnej-Westfaliiprzede wszystkim za klęskę samej kanclerz Niemiec i przewodniczącej CDUAngeli Merkel. – To siarczysty policzek dla Merkel – powiedziała szefowaZielonych Claudia Roth.  – Walczymy również o większość dla SPD i Zielonych naszczeblu federalnym. Dziś mamy początek końca chadecko-liberalnej koalicjirządzącej Niemcami – dodała. Wyniki w landzie przełożą się na cały kraj?– Nasz wynik to dobry sygnał dla SPD i Zielonych przed wyborami federalnymi (w2013 r.) – oceniła premier Nadrenii Płn.-Westfalii Hannelore Kraft. Opozycja oraz część niemieckich komentatorów oceniały w minionych tygodniach,że wybory w regionie będą także kolejnym plebiscytem na temat forsowanejprzez Merkel polityki walki z kryzysem w strefie euro poprzez wzmacnianiedyscypliny budżetowej. W końcowej fazie kampanii wyborczej zasugerował tonawet sam Norbert Roettgen. Nadrenia Północna-Westfalia jest bowiem jednym znajbardziej zadłużonych landów Niemiec, z długiem sięgającym 180 mld euro,dlatego podczas kampanii CDU podkreślała przede wszystkim koniecznośćkonsolidacji regionalnego budżetu. Wyborcy jednak zdecydowanie odrzucili tenprogram.Za wotum nieufności wobec oszczędnościowego kursu Berlina w UE uznano równieżwynik wyborów prezydenckich we Francji tydzień temu, które wygrał socjalistaFrancois Hollande, domagający się renegocjacji europejskiego paktu fiskalnegoo wzmocnieniu dyscypliny budżetowej i uzupełnienia go o program pobudzeniawzrostu gospodarczego w eurolandzie. Aktualne sondaże wskazują jednak, że chadecy mają na szczeblu federalnymprzewagę nad socjaldemokracją, a sama Merkel nadal cieszy się dużąpopularnością. Większość Niemców popiera też jej kurs w walce z kryzysem wstrefie euro. Według ostatnich badań opinii publicznej najbardziejprawdopodobne jest, że po wyborach parlamentarnych w 2013 r. w Niemczech znówpowstanie wielka koalicja chadeków i socjaldemokratów z Angelą Merkel naczele.",,
UOKiK: Idea Bank złamał prawo ws. obligacji GetBack,"Decyzja UOKiK w sprawie Idea Banku nie mogła być inna; stwierdziliśmy praktyki, które nigdy nie powinny mieć miejsca w instytucji zaufania publicznego, na jaką kreuje się bank – podkreślił prezes Urzędu Ochrony Konkurencji i Konsumentów Marek Niechciał. „Decyzja UOKiK nie ma wpływu na bieżące, operacyjne funkcjonowanie banku” – poinformował z kolei w komunikacie Idea Bank.","Instytucja finansowa w odpowiedzi na decyzję UOKiK dodaje, że pozostaje w stałym kontakcie z organami nadzoru, „przekazując na bieżąco informacje, wyjaśnienia oraz przedstawiając swoje stanowisko w zakresie formułowanych pytań, merytorycznie odnosząc się do podnoszonych okoliczności faktycznych i wniosków ww. organów”.Idea Bank wprowadzał konsumentów w błąd podczas sprzedaży obligacji korporacyjnych GetBack – uznał prezes UOKiK. W czwartek urząd poinformował, że wydana decyzja częściowa będzie istotnym wsparciem dla poszkodowanych w dochodzeniu roszczeń. – Historie opowiedziane nam przez świadków podczas pięciu rozpraw administracyjnych pokazują, w jaki sposób pracownicy banku oszukiwali swoich klientów. W wydanej częściowej decyzji zacytowaliśmy wiele z nich, by pokazać mechanizm wprowadzania w błąd – zwrócił uwagę szef UOKiK. Zaznaczył, że obligacje korporacyjne były prezentowane jako bezpieczne produkty o gwarantowanym zysku. Sprzedawcy oferowali je swoim dotychczasowym oraz nowym klientom, podkreślając wyjątkowość, zyskowność oferty czy brak ryzyka. Po to, by przyspieszyć zakup, wypełniali nawet za nich formularze. – Decyzja urzędu nie mogła być inna. Stwierdziliśmy praktyki, które nigdy nie powinny mieć miejsca w instytucji zaufania publicznego, na jaką kreuje się bank – powiedział Niechciał. „Urząd nie ma wątpliwości, że konsumenci podczas sprzedaży przez Idea Bank obligacji korporacyjnych GetBack byli wprowadzani w błąd. Świadczą o tym zebrane liczne dowody” – zaznaczył UOKiK. Wyjaśniono, że podczas kontroli w siedzibie banku pracownicy UOKiK przesłuchali kilku członków zarządu, menadżerów oraz dyrektorów sprzedaży. Ich oświadczenia, informacje uzyskane od sprzedawców oraz znaleziony materiał zostały skonfrontowane z zeznaniami i zawiadomieniami poszkodowanych.Dzięki temu urząd odtworzył proces sprzedaży. Informacje o możliwości zakupu obligacji korporacyjnych GetBack konsument otrzymywał od pracowników banku SMS-em, e-mailem, telefonicznie, a także bezpośrednio w oddziałach Idea lub Lion's Banku. Sprzedawcy, namawiając do podjęcia decyzji, zapewniali o stałych, pewnych dochodach z inwestowania – wskazał urząd.",,
Giertych krytykuje Trzaskowskiego. „Popełnił koszmarny błąd”,"Prezydent Warszawy Rafał Trzaskowski popełnił ogromny błąd, podpisując się pod tzw. deklaracją praw LGBT – stwierdził były wicepremier i były minister edukacji narodowej mecenas Roman Giertych. Adwokat sympatyzujacy z opozycją wymienił nawet trzy wymiary błędu, które – jego zdaniem – popełnił Trzaskowski. Karty LGBT broni nadal Paweł Rabiej, wiceprezydent stolicy.","W lutym prezydent Warszawy Rafał Trzaskowski podpisał deklarację na rzecz społeczności lesbijek, homoseksualistów, biseksualistów i osób transseksualnych (LGBT+) w Warszawie. W dokumencie prezydent stolicy zobowiązał się m.in. do wspierania działań na rzecz edukacji seksualnej zgodnej ze standardami WHO, bezpieczeństwa osób LGBT+, edukacji antydyskryminacyjnej i antyprzemocowej w szkole, działania na rzecz wolności artystycznej i utworzenia hostelu interwencyjnego dla osób będących w sytuacji kryzysowej.Zdaniem Romana Giertycha, który w sobotę skomentował sprawę na swoim profilu na Facebooku: „Prezydent Warszawy Rafał Trzaskowski popełnił ogromny błąd, podpisując się pod tzw. deklaracją praw LGBT”. „Błąd ten ma kilka wymiarów. Muszę niestety o tych błędach napisać, mimo że osobiście bardzo lubię i szanuję Rafała Trzaskowskiego” – zaznaczył. Niesprawdzone informacjeSwój wpis Giertych podzielił na części. W pierwszym, który nazwał wymiarem prawdy, mecenas ocenił, że „deklaracja zawiera w sobie tezy i sugestie wymyślone, niesprawdzone lub zwyczajnie nieprawdziwe”. „Niesprawdzoną informacją jest, że rzekomo 200 tysięcy ludzi w Warszawie to członkowie społeczności LGBT+. Liczba ta wzięta jest z twierdzeń organizacji zrzeszających te osoby i nie została w żaden sposób zweryfikowana” – napisał. „Dobrze, że straż miejska ma za zadanie chronić osoby z tej społeczności przed nienawiścią i atakami przemocy, lecz tworzenie wrażenia, że jest to główny problem na ulicach Warszawy jest wymyśloną fikcją. Jeżeli zdarzają się akty przemocy i nienawiści, to znacznie częściej wobec osób o innym kolorze skóry niż wobec osób LGBT” – czytamy. „Zwykłą nieprawdą zawartą w deklaracji jest twierdzenie, że polska szkoła nie uczy zgodnie z najnowszą nauką o kwestii tożsamości płciowej. I że przyczyną braku wiedzy w szkołach na ten temat jest ideologia” – napisał.„Autorzy deklaracji sugerują w ten sposób, że przyjęta w polskiej edukacji podstawa programowa zawierająca tezę, że płeć definiuje się przez fakt bycia z urodzenia kobietą lub mężczyzną jest antynaukowa. Nawiązuje to do tez niektórych środowisk LGBT+ (kiedyś podobny pogląd głosił m.in. pan Biedroń w ramach swojego stowarzyszenia), że sami określamy swoją płeć. To jest zwyczajna bzdura. Podpisywanie się przez prezydenta Trzaskowskiego pod takimi jawnymi nieprawdami jest świadectwem, że ideologiczne argumenty przesłoniły zdrowy rozsądek” – stwierdził. Deklaracja niezgodna z prawem?Z kolei w tzw. wymiarze prawa Giertych napisał, że „samorząd w Polsce nie jest uprawniony do kształtowania nauczania w szkołach w zależności od poglądów ideowych swoich władz”. „Próba wyodrębnienia w ramach Polski „udzielnych księstw” edukacyjnych i kształtowania programu w tych księstwach na podstawie np. skrajnie lewicowych (lub skrajnie prawicowych) postulatów jest działaniem bezprawnym. Oczywiście każdy prezydent, radny czy urzędnik ma prawo do własnych poglądów. Ale gdy prezydent miasta ogłasza, że wprowadza jakąś formę odmienności edukacyjnej, podyktowaną swoimi przekonaniami, to postępuje bez podstawy prawnej. Programy szkolne są oparte o program przygotowywany przez MEN i jego założenia nie mogą być zmieniane przez samorządy w zależności od poglądów włodarzy miast czy gmin” – czytamy. „PiS wykorzystuje błąd”W trzeciej części, gdzie opisuje wymiar polityczny, Giertych stwierdza, że „PiS grzęznący w kolejnych aferach, które zaczynają docierać do społeczeństwa, wykorzystuje błąd prezydenta Warszawy i już ustami Jarosława Kaczyńskiego ogłasza, że będzie bronić polskie dzieci przed postulatami skrajnej lewicy”. „Koalicja Europejska jest koalicją ponad podziałami, a podmioty wchodzące w skład koalicji różnią się w poglądach na kwestie światopoglądowe. Deklaracja podpisana przez Trzaskowskiego wprowadza temat, który jest dla KE skrajnie niekorzystny. W sensie politycznym jest to koszmarny błąd. Tematy ideologiczne dzielące KE są ostatnią nadzieją PiS na utrzymanie władzy. Nie można na to pozwolić” – napisał.",,
"Poseł Lewicy: Biedroń złoży mandat, jak zostanie prezydentem","Zarządy SLD i Partii Razem zarekomendowały lidera Wiosny Roberta Biedronia na kandydata w wyborach prezydenckich. Krytycy Biedronia zarzucają mu niesłowność. Zapowiadał, że zrezygnuje z mandatu eurodeputowanego, by wystartować do parlamentu. Tak się nie stało. – Powiedział, że złoży mandat, jak zostanie prezydentem. To, że nie złożył wcześniej, było przedmiotem ustaleń liderów Lewicy, że do czasu kandydowania na prezydenta Biedroń ma zostać w PE – powiedział portalowi tvp.info poseł Lewicy Andrzej Rozenek.","W zapewnienia Rozenka nie wierzy jednak poseł Tadeusz Cymański z Prawa i Sprawiedliwości. – Wybrał lukratywne życie w Brukseli, podobnie jak Donald Tusk. Polska ginie, demokracja ginie, umiera wolność. Zamiast przyjść tu na barykady i walczyć o Polskę, wybierają eksponowane i świetnie opłacane stanowiska w Brukseli – ironizował poseł PiS. – Kandydatura Biedronia to dowód, że Polska nie jest krajem homofobicznym. Nigdy w kraju homofobicznym zdeklarowany, aktywny gej nie zostałby prezydentem dużego miasta, a on był prezydentem Słupska. Teraz staje do prezydentury w kraju. Czy trzeba więcej dowodów, że Polska jest krajem tolerancji? – pytał retorycznie Cymański. Czy Robert Biedroń będzie dobrym kandydatem na prezydenta? – Będzie świetnym – odpowiedział nam Krzysztof Śmiszek, poseł Lewicy, a prywatnie partner Biedronia. Nie miał jednak czasu albo nie chciał dłużej uzasadniać swojego zdania. Entuzjazmu wobec kandydatury europosła nie podzielają jednak politycy Koalicji Obywatelskiej. – Jak widać, długo zajęło Lewicy dochodzenie do kandydata, którego już jakiś czas temu przedstawili. Czy to kandydat optymalny? Nie wiem. Pewnie nie ma już w sobie świeżości nowego polityka, którą miał jeszcze na początku zeszłego roku – stwierdził poseł KO Marcin Kierwiński. – Przypomnę, że to już jest któraś z kolei kandydatura Lewicy. Poprzednie nie doszły do skutku. Pytanie, czy ta uda się formacji lewicowej – mówił z kolei poseł KO Mirosław Suchoń. W  TVN24 europoseł i były premier Leszek Miller nazwał „dobrym” kandydatem.  – Mam też okazję rozmawiać z nim od czasu do czasu w Brukseli. Wyznam szczerze, że w czasie mojej ostatniej rozmowy nie odniosłem wrażenia, że Robert Biedroń specjalnie zabiega o ten honor. No ale widocznie zaszły jakieś okoliczności, które go ostatecznie przekonały – dodał były szef SLD. Czy taki brak entuzjazmu do kandydowania dobrze rokuje? – Leszek Miller wyraźnie ma jakieś kłopoty z postrzeganiem. Ja widzę entuzjazm, duże zaangażowanie Roberta Biedronia. Nie tylko w sprawy, o które walczy na co dzień. Jest to bardzo dobrze przygotowany polityk – odpowiedział poseł Rozenek.",,
Poseł PiS: Jedna kandydatura do TK wycofana,"Szef sejmowej komisji sprawiedliwości Marek Ast powiedział, że z tego co wie, kandydatura Roberta Jastrzębskiego na sędziego TK została wycofana i komisja w środę zaopiniuje tylko dwie pozostałe zgłoszone przez PiS kandydatury: Stanisława Piotrowicza i Krystyny Pawłowicz.","– Z tego co wiem, to kandydatura Roberta Jastrzębskiego jest wycofana, ale dlaczego i jak, to nie wiem – powiedział poseł Ast.Dodał, że w tej sytuacji pozostają dwie kandydatury – Stanisława Piotrowicza i Krystyny Pawłowicz, a „jedno miejsce pozostanie ciągle wolne i to pewnie kwestia na późniejszy termin”.– Nie sądzę, żebyśmy do posiedzenia komisji byli w stanie nową kandydaturę zgłosić, nic mi o tym nie wiadomo, sam jestem tym trochę zaskoczony – powiedział Ast.",,
Prezydent Brazylii grozi Argentynie opuszczeniem wspólnoty handlowej,"Prezydent Brazylii Jair Bolsonaro oświadczył w piątek, że jego kraj wystąpi z południowoamerykańskiej wspólnoty handlowej Mercosur, jeśli po wyborach prezydenckich w Argentynie jej ewentualny lewicowy rząd powróci do polityki protekcjonistycznej.","W niedzielnych prawyborach prezydenckich w Argentynie zwyciężył centrolewicowy kandydat Alberto Fernandez, uzyskując nad obecnym centroprawicowym prezydentem Mauricio Macrim większą niż oczekiwano przewagę 15 punktów procentowych. Daje mu to duże szanse wygrania październikowych wyborów powszechnych już w pierwszej turze.Następstwem prawyborów był natychmiastowy znaczny spadek notowań argentyńskiego peso oraz argentyńskich akcji i obligacji. Dały w ten sposób o sobie znać obawy, że zwolennik ekonomiki wolnorynkowej nie zdoła zapewnić sobie reelekcji, a jego następca mógłby dążyć do przywrócenia populistycznej polityki gospodarczej. Jednak pod koniec tygodnia sytuacja na argentyńskich rynkach finansowych uspokoiła się – m.in. dzięki interwencyjnej sprzedaży dolarów z rezerw banku centralnego. – Rynki zasygnalizowały, że nie wybaczą Argentynie jakiegokolwiek nowego rządu lewicowego. Przedsiębiorcy nie będą inwestować, dopóki nie wyjaśni się tam sytuacja polityczna – powiedział Bolsonaro. Ostrzegł, że gdyby nowy argentyński lewicowy rząd optował przeciwko likwidowaniu barier handlowych, Brazylia opuści Mercosur. Jej partnerami w tym gremium są obecnie Argentyna, Paragwaj i Urugwaj czyli państwa o znacznie mniejszych potencjałach gospodarczych niż brazylijski.",,
Okradał kościoły i zmieniał swój wygląd. Dostrzegł go kościelny monitoring [WIDEO],"Gdańscy policjanci poszukują złodzieja, który włamywał się do świątyń na terenie tego miasta i kradł złożone przez wiernych datki. Mężczyzna zmieniał swój wygląd, co może utrudnić jego identyfikację. Sprawę ułatwia jednak nagranie z kościelnego monitoringu.","Zdaniem policji do przestępstw dochodziło w kwietniu oraz w maju 2018 roku. W sumie policjanci odnotowali pięć tego typu zdarzeń w Gdańsku. Sprawca wchodził do świątyń w godzinach popołudniowych lub wieczornych – wyłamywał drzwi wejściowe lub wybijał szybę. Następnie kierował się do miejsc, gdzie wierni mogli do zabezpieczonych skrzynek wrzucać pieniądze, niszczył ich opieczętowanie i zabierał zawartość. Straty szacuje się na około kilkaset zł. Złodziej został zarejestrowany przez jedną z kamer umieszczonych przy wejściu do kościoła. Film z jego wizerunkiem opublikowała policja. Wszystkie osoby, które rozpoznają mężczyznę ze zdjęcia lub mają informacje na jego temat, proszone są o kontakt z policją.",,
Wybory na Łotwie w cieniu Moskwy. Centroprawicowa koalicja raczej zachowa władzę,"Łotewska koalicja trzech partii centroprawicowych: Jedności, Sojuszu Narodowego oraz Związku Zielonych
i Chłopów zachowa władzę. W sobotnich wyborach parlamentarnych
zdobyła wyraźną większość – wykazały exit polls. Zdaniem ekspertów wyborcy wybrali „znane zło”. Z powodu wydarzeń na Ukrainie głosowanie odbyło się w atmosferze zagrożenia ze strony Rosji. Przedstawiciele Kremla ostrzegali, że zamierzają bronić żyjących na Łotwie etnicznych Rosjan.","Według sondażu, przeprowadzonego na zlecenie agencji informacyjnej LETA, telewizji LNT i Uniwersytetu Stradinsa z Rygi, blok trzech partii centroprawicowych zdobył 61,7 proc. głosów i uzyska prawdopodobnie 63 spośród100 miejsc w parlamencie.Prorosyjska, opozycyjna partia Zgoda zyskała 21,6 proc., podczas gdy dwa inneugrupowania zdobędą zapewne wymagane 5 proc. głosów, co pozwoli im wejśćdo parlamentu.– Łotysze postanowili wybrać „znane zło”, a potrzeba stabilizacji i poczuciabezpieczeństwa przysłużyła się najbardziej popularnym partiom - uważapolitolog Filips Rajevskis, cytowany przez agencję BNS.– Część wyborców, na zasadzie protestu przeciw politycznemu establishmentowi,zagłosowała na lewicową, założoną w tym roku partię Serce Łotwy (NSL) - ocenia Rajevskis.W sondażach prowadzi prokremlowska partia ZgodaJedna czwarta mieszkańców kraju jest narodowości rosyjskiej. Prokremlowska Zgoda, która wygrała zarównopoprzednie wybory parlamentarne (rządu nie utworzyła, bo żadna z pozostałych partii nie chciała wejść z nią w koalicję), jak i samorządowe, w sondażach przedwyborczych zajmowała pierwsze lub drugie miejsce, wymiennie z centroprawicową partią Jedność. Moskwa uderzy na Rygę podczas prezydencji Łotwy w UE?Część polityków na Łotwie obawiało się, że kraj stanie się celem ataków ze strony Moskwy podczas półrocznej prezydencji Rygi w Unii Europejskiej. Rozpoczyna się ona 1 stycznia 2015 r. Łotewskie MON zauważa coraz większą aktywność rosyjskich wojsk przy granicy, a w regionie działają prowokatorzy starający się wywołać w społeczeństwie nastrój nostalgii za ZSRR.",,
Rabiej: Wspólny start PO i Nowoczesnej w wyborach w Warszawie jest przesądzony,"– Wspólny start PO i Nowoczesnej w wyborach samorządowych w Warszawie  jest już przesądzony  – zapewnił w programie „Minęła 8” Paweł Rabiej, kandydat Nowoczesnej na wiceprezydenta stolicy. Małgorzata Gosiewska (PiS) zarzuciła mu, że chce współdziałać „z kimś, kto tę Warszawę skutecznie niszczył, rozkradał i psuł”.","Wspólnym kandydatem Platformy i Nowoczesnej na prezydenta Warszawy jest poseł PO Rafał Trzaskowski – poinformowali pod koniec listopada ubiegłego roku lider PO Grzegorz Schetyna i ówczesny lider Nowoczesnej Ryszard Petru. Paweł Rabiej, wcześniej kandydat Nowoczesnej na prezydenta stolicy, miałby zostać wiceprezydentem.  –  Ja się dziwię panu posłowi, który kawał dobrej roboty wykonuje w ramach komisji weryfikacyjnej ds. reprywatyzacji. Jednak musimy pamiętać, że Hanna Gronkiewicz-Waltz to jest Platforma Obywatelska – mówiła Małgorzata Gosiewska, krytykując Pawła Rabieja za współpracę z PO. Zarzuciła politykowi Nowoczesnej, że chce zmieniać Warszawę „z kimś, kto tę Warszawę skutecznie niszczył, rozkradał i psuł”. Intensywne rozmowy o listach Zapytany o układ list wyborczych ocenił, że „pod koniec stycznia będziemy mieli tę część rozmów dopiętą”.  – Ona jest oczywiście istotna, bo jest warunkiem porozumienia, natomiast równie istotne są sprawy programowe – dodał Rabiej.",,
Dziś 90. miesięcznica katastrofy smoleńskiej,"Zakończyły się poranne obchody związane z 90. miesięcznicą katastrofy smoleńskiej. W uroczystościach wzięli udział między innymi premier Beata Szydło, prezes Prawa i Sprawiedliwości Jarosław Kaczyński, a także inni przedstawiciele parlamentu.","Obchody rozpoczęły się o godz. 8 mszą świętą w intencji ofiar w kościele seminaryjnym na Krakowskim Przedmieściu. Następnie uczestnicy przeszli przed Pałac Prezydencki, gdzie odbyła się okolicznościowa modlitwaPozostałe uroczystości są tradycyjnie zaplanowane na wieczór. O godz. 19 odbędzie się msza święta w Archikatedrze Świętego Jana na Starym Mieście. Potem uczestnicy uroczystości przejdą Krakowskim przedmieściem przed Pałac Prezydencki. Tam prezes PIS Jarosław Kaczyński wygłosi przemówienie.Podczas poprzedniej miesięcznicy były premier mówił o wytrwałości i cierpliwości w naprawianiu państwa.Podczas wieczornych uroczystości odbędzie się również Apel Jasnogórski.Nie wiadomo, czy przeciwnicy miesięcznic smoleńskich i tym razem przygotowują kontrmanifestację. W czasie czerwcowych obchodów na Krakowskim Przedmieściu kilkadziesiąt osób usiadło w poprzek jezdni, próbując zatrzymać przemarsz przed Pałac Prezydencki.",,
Rzecznik episkopatu zachęca do akcji #Procesja podczas Bożego Ciała,"– Akcja internautów #Procesja, to zachęta do udziału w uroczystościach Bożego Ciała. Media społecznościowe mogą pomóc w dotarciu z ewangelicznym przesłaniem do milionów osób – podkreśla rzecznik Konferencji Episkopatu Polski ks. Paweł Rytel-Andrianik.","W najbliższy czwartek już trzeci raz w mediach społecznościowych w ramach akcji #Procesja internauci będą publikowali relacje z Bożego Ciała, podobnie będzie także w oktawie tej uroczystości. – Zapraszam do udostępniania zdjęć i wideo, które można wykonać smartfonem. Nie chodzi tylko o wpisy np. na Facebooku czy Twitterze, akcja #Procesja ma skłaniać do udziału w liturgiach i pokazywać piękno tych wydarzeń oraz ich duchowy wymiar – powiedział ks. Rytel-Andrianik. Dodał, że publikacja relacji z procesji Bożego Ciała w mediach społecznościowych daje również możliwość pewnego rodzaju uczestnictwa w tych wydarzeniach osobom, które nie mogą brać w nich udziału fizycznie. – #Procesja to także budowanie wspólnoty w internecie, czyli wypełnienie słów św. Jana Pawła II, który wzywał, byśmy nie bali się wypłynąć na głębię cyberprzestrzeni. Z mediówspołecznościowych korzystał papież Benedykt XVI, którego profil dostępny był na Twitterze, dziś taki profil posiada też Ojciec Święty Franciszek – podkreślił rzecznik episkopatu.",,
Mniej unijnych pieniędzy dla Polski i Węgier,"– Komisja Europejska planuje przeniesienie miliardów euro wsparcia w ramach polityki spójności z centralnej i środkowej Europy, czyli m.in. Polski, Węgier i Czech, do krajów z południa kontynentu, takich jak Hiszpania, Grecja i Włochy – napisał brytyjski dziennik „Financial Times”.","Unia Europejska również ma zamiar uzależniać przekazywanie pieniędzy m.in. od spełnienia warunków praworządności i migracji.  Projekt unijnego budżetu na lata 2021-27 zostanie przedstawiony w maju. Według Financial Times projekt przyniesie „najbardziej dramatyczną” zmianę unijnej polityki spójności mającej na celu wyrównywanie różnic między poszczególnymi państwami Unii.  Na lata 2014-20 w ramach perspektywy budżetowej na politykę spójności przeznaczono 350 mld euro, gdzie 77 mld euro zagwarantowano Polsce w ramach programów operacyjnych, a dodatkowe 5,5 mld w ramach innych programów, m.in. zarządzanych przez Komisję Europejską. Jak dotąd pieniądze z unijnego budżetu dzielono w oparciu o przeliczenia PKB na głowę mieszkańca. Głównymi beneficjentami były kraje nowo przyjęte i mniej rozwinięte od państw „starej” piętnastki, w tym Polska. Jak donosi brytyjski dziennik zasady mają zostać zmienione. Obok PKB per capita (na głowę – red.) przy podziale pieniędzy mają być brane pod uwagę także inne kryteria dotyczące bezrobocia młodych, edukacji, środowiska, migracji czy innowacji. Unia Europejska ma również uzależniać przekazywanie pieniędzy m.in. od spełniania warunku rządów prawa.  W projekcie unijnym budżetu do hasła „spójność” dodano także słowo „wartości”. Tymczasem Bruksela oskarża polski rząd o łamanie zasad praworządności.",,
„Grodzki zaczyna bardzo szkodzić opozycji. Z przyjemnością pomożemy go odwołać”,"Primum non nocere – po pierwsze nie szkodzić. Mam wrażenie, że dziś marszałek senatu Tomasz Grodzki zaczyna mocno szkodzić opozycji – powiedział w programie „#Jedziemy” poseł PiS Radosław Fogiel. Dodał, że jego partia „z przyjemnością pomoże naszym kolegom z opozycji odwołać marszałka Grodzkiego, jeśli wyrażą taką wolę”.","Jak mówił Fogiel, w tej sytuacji „mamy do czynienia z dużą hipokryzją”. – Opozycja bardzo lubi piętnować prezesa NIK Mariana Banasia. Ale zauważmy różnicę między działaniem PiS a opozycji. W momencie, kiedy pojawiają się wątpliwości wobec Banasia, my mówimy: „dajmy pracować odpowiednim służbom”. Jest doniesienie do prokuratury i PiS nie broni tej sytuacji jak niepodległości – powiedział.  Jak dodał Fogiel, w opozycji nikt nie mówi: „sprawdźmy, co się stało, niech prokuratura zadziała”. – To obrona w wersji neumannowskiej. Przecież Sławomir Neumann mówił: „póki będziesz w PO, będę cię bronił jak niepodległości”.  – Brutalna prawda jest taka, że dobrze wiemy, jak wyglądała jeszcze kilka lat temu służba zdrowia. Te oskarżenia nie brzmią nierealnie. To są oskarżenia wielu osób. One powinny uruchomić przynajmniej dzwonek alarmowy – wskazywał. Powidział, że PiS zapewnia o gotowości do odwołania prezesa NIK Mariana Banasia, „a opozycja ustami Schetyny mówi, że będziemy się przyglądać, nie oczekujcie od nas pomocy”. – My się tak nie zachowujemy.  My z przyjemnością pomożemy naszym kolegom z opozycji odwołać marszałka Grodzkiego, jeśli wyrażą taką wolę – dodał.   – Za chwilę może się okazać, że marszałek Grodzki ma wiele wspólnego z senatorem Gawłowskim – mówił Fogiel.   Radio Szczecin poinformowało w niedzielę, że dotarło do kolejnych osób, które oskarżają prof. Tomasza Grodzkiego – obecnego marszałka Senatu – o to, że kiedy pracował jako lekarz, przyjmował łapówki.",,
"Paweł Mucha: Chcemy, żeby Polska korzystała z najnowocześniejszych wzorców w leczeniu raka","Chcemy, żeby tutaj Polska korzystała z najnowocześniejszych wzorców, jeżeli chodzi zarówno o technologie, jak i leczenie chorób nowotworowych – powiedział w programie „O co chodzi” wiceszef Kancelarii Prezydenta Paweł Mucha.","Paweł Mucha był pytany o kwestie związane ze współpracą medyczną, które były poruszane podczas wizyty prezydenta Andrzeja Duda w Stanach Zjednoczonych. Przypomniał, że „Kancelaria Prezydenta już od wielu miesięcy jest zaangażowana we współpracę z MD Anderson, największym amerykańskim centrum, które zajmuje się nie tylko leczeniem, ale też profilaktyką, diagnostyką”.– My przygotowaliśmy dwie ustawy, które przeszły już przez parlament – najpierw ustawę dotyczącą zwalczania czerniaka, a ostatnio pan prezydent przeprocedował ustawę, która prowadzi do powstania pierwszego polskiego programu, który jest Narodową Strategią Onkologiczną. To jest dokument rangi dokumentu rządowego, uchwały rady ministrów, który nie obejmuje tylko aktywności ministerstwa zdrowia, ale też sferę rozmaitych resortów i działów administracji rządowej – powiedział wiceszef Kancelarii Prezydenta. – Chcemy prowadzić prace nad Narodową Strategią Onkologiczną, która jeszcze w tym roku byłaby przyjęta, mając świadomość, że nie da się zahamować wzrostu na zachorowania na nowotwory w ogóle, bo to jest element związany ze starzeniem się społeczeństwa, ale są takie typy czy postacie raka, które można wyeliminować przy odpowiedniej diagnostyce, profilaktyce i informacji. Chcemy, żeby tutaj Polska korzystała z najnowocześniejszych wzorców, jeżeli chodzi zarówno o technologie, jak i leczenie, ale odwołując się do doświadczeń z MD Anderson – dodał. Gość TVP Info  powiedział, że przygotowywany tzw. Cancer Plan (plan ws. nowotworów) będzie obejmował działania od profilaktyki, nawyków związane ze zdrowym stylem życia i eliminacją niebezpiecznych zachowań, przez wczesne wykrywanie, aż po dostęp do najnowocześniejszych technologii przy leczeniu nowotworów. – Choroby nowotworowe to wyzwania, które będą w najbliższych latach przed kolejnymi ministrami zdrowia i polską służbą zdrowia.  Chcielibyśmy, żeby to było szerzej rozumiane niż tylko program finansowany ze środków NFZ, żebyśmy mówili o tym, że jest to pewna strategia walki z chorobami nowotworowymi i to prezydent Andrzej Duda zainicjował – zwrócił uwagę wiceszef kancelarii prezydenta.",,
"Sędzia Tuleya prosi sędzię Gersdorf, żeby przykuła się do biurka","– Proszę się przykuć do biurka, a my byśmy się przykuli razem z panią – apeluje sędzia Igor Tuleya do prof. Małgorzaty Gersdorf. Tym zaskakującym pomysłem podzielił się, jeżdżąc po Warszawie z dziennikarką Dominiką Wielowieyską.","W zamieszczonej na Twitterze zapowiedzi programu Wielowieyskiej słyszymy, jak Tuleya komentuje spór o Sąd Najwyższy.",,
Schetyna: Tomasz Grodzki kandydatem KO na marszałka Senatu,Tomasz Grodzki z Koalicji Obywatelskiej jest kandydatem na marszałka Senatu. Bogdan Borusewicz jest rekomendowany przez KO na wicemarszałka Senatu – powiedział szef PO Grzegorz Schetyna po uzgodnieniach z liderami PSL i SLD. – Gabriela Morawska-Stanecka jest rekomendowana przez Lewicę na wicemarszałek Senatu – mówił z kolei szef SLD Włodzimierz Czarzasty.,"Schetyna – na wspólnej konferencji prasowej z prezesem PSL Władysławem Kosiniakiem-Kamyszem i szef SLD Włodzimierzem Czarzastym – poinformował, że PO-KO, PSL i Lewica ustaliły zasady współpracy w Senacie: zasady powołania prezydium i potwierdzenia tego, że 51 senatorów to większość, która będzie zarządzać polskim Senatem przez najbliższą kadencję.– W imieniu Platformy Obywatelskiej Koalicji Obywatelskiej będziemy wskazywać kandydata, będę rekomendował dzisiaj na posiedzeniu zarządu krajowego PO prof. Tomasza Grodzkiego jako kandydata na marszałka Senatu. To wyjątkowa postać, osoba z wielką kwalifikacją polityczną, merytoryczną, medyczną, ale także moralną – powiedział Schetyna.– Zgodziliśmy się co do tej kandydatury dlatego też, że jako pierwszy ujawnił próbę politycznej korupcji, której miał być poddany po wyborach 13 października – dodał szef PO. Schetyna powiedział, że kandydatem na wicemarszałka ze strony PO, który będzie rekomendowany przez niego na posiedzeniu zarządu krajowego Platformy, będzie Bogdan Borusewicz.Lider PO podkreślił, że Borusewicz to nie tylko legenda „Solidarności”, ale też wielokrotny marszałek wielu kadencji i wicemarszałek ostatniej kadencji Senatu, z wielkim doświadczeniem w pracy senackiej, który jako marszałek działał tak, że Senat miał dobrą opinię.Według Schetyny, Borusewicz jako marszałek „traktował opozycję w sposób, w jaki powinna być traktowana”. – Dla nas to było także wielkie wyzwanie, w jaki sposób pokazać, że Senat może być izbą parlamentu, w której funkcjonuje się w sposób normalny, w której szanowane jest prawo opozycji do zabierania głosu, prowadzona jest debata, kontrolowane jest działanie rządu i wszystko robi się w sposób demokratyczny i praworządny, przejrzysty, transparentny. Chcemy pokazać, że polski parlament może tak funkcjonować i powinien tak funkcjonować, jak będzie funkcjonować Senat w kadencji 2019-2023 – oświadczył Schetyna. Włodzimierz Czarzasty podkreślił, że Lewica poprze kandydatów na marszałka i wicemarszałków Senatu wskazanych przez Koalicję Obywatelską i PSL.– My ze swojej strony – co nie jest tajemnicą – będziemy zgłaszali na wicemarszałkinię panią Gabrielę Morawską-Stanecką – oświadczył lider SLD.Dodał, iż zgłasza kandydaturę Morawskiej-Staneckiej jako prawniczki, bo wierzy, że w ten sposób Senat będzie inny. – Wierzymy w to, że ten Senat będzie dopuszczał wszystkie osoby, które są senatorkami i senatorami do głosu, dlatego twardo stoimy też na stanowisku, że w prezydium Senatu powinien być oczywiście przedstawiciel PiS – podkreślił Czarzasty.",,
Niemcy obawiają się przeniesienia wojsk USA do Polski. „To wbrew Aktowi NATO-Rosja”,Ewentualne przeniesienie sił USA z Niemiec do Polski byłoby sprzeczne z postanowieniami Aktu NATO-Rosja i mogłoby sprowokować Rosję do eskalacji – ocenił przewodniczący Monachijskiej Konferencji Bezpieczeństwa Wolfgang Ischinger w rozmowie z „Die Welt”.,"„(Takiemu krokowi) sprzeciwia się Akt NATO-Rosja. Nie powinniśmy go ze swojej strony łamać, nawet jeśli Rosjanie robią to od dawna. Jest to jeden z niewielu dokumentów, na których podstawie w przyszłości można by odbudować (relacje z Moskwą – dop. red.)” – ocenił Ischinger w rozmowie z niemieckim dziennikiem, która ukazała się w sobotę.„Jaka byłaby reakcja Rosji, gdyby w Europie Wschodniej rzeczywiście w sposób masowy i trwały stacjonowały siły amerykańskie? Według dewizy »ząb za ząb« Moskwa zwiększyłaby i tak już znaczącą liczebność swoich żołnierzy w swoim zachodnim okręgu wojskowym. W ten sposób uruchomilibyśmy spiralę eskalacji, a przecież tego nikt nie chce” – wskazał dyplomata. Obawy o temperament TrumpaZapytany, czy jego zdaniem na najbliższym szczycie NATO w Brukseli w dniach 11-12 lipca może powtórzyć się sytuacja z niedawnego szczytu G7 - na którym prezydent USA Donald Trump nieoczekiwanie jednym wpisem na Twitterze unieważnił przygotowaną uprzednio wspólną deklarację uczestników – Ischinger odparł, że „nie jest to wykluczone”.Wyraził jednak nadzieję, że „ludzie (Trumpa) przekonująco przedstawią mu fakty, a on je wystarczająco doceni”. Podkreślił, że NATO jest „w najlepszej od lat kondycji”. Wskazał też na nadal wiodącą rolę USA w kwestiach obronności: „W przeciwieństwie do kwestii związanych z handlem, w polityce bezpieczeństwa Amerykanie nie wystąpili w roli złego »psuja«, tylko maszerowali naprzód”. Niemcy wydają za mało na bezpieczeństwoIschinger ocenił też, że wydatki Niemiec na obronność są zbyt niskie. Można dyskutować, czy wyznaczony przez NATO cel przeznaczania co najmniej 2 proc. PKB na obronność jest rozsądny, ale „rzeczywistość wygląda tak, że my ten cel zaakceptowaliśmy i dlatego godny pożałowania jest fakt, że w (rządzącej w Niemczech chadecko-socjaldemokratycznej) koalicji nie zostało to zatwierdzone”. Wskazał, że przez swoje niedociągnięcia w tej kwestii Niemcy mogą na szczycie NATO po raz kolejny stać się celem ataków Trumpa. „Powinniśmy robić dla własnego bezpieczeństwa to, co konieczne, bo sami uważamy to za słuszne, a nie dlatego, że żąda tego Trump. Powinniśmy zachowywać się jak dorośli” – zaznaczył Ischinger. Jak dodał, bez siły militarnej Europa, mimo swej rangi gospodarczej, nie będzie ważnym graczem w światowej polityce. W 2024 roku tylko 1,5 proc. PKBBudżet ministerstwa obrony Niemiec na 2019 rok przewiduje zwiększenie wydatków o 4 mld euro do 42,9 mld euro, jednak mimo to wyniosą one tylko 1,3 proc. PKB, a więc znacznie poniżej wymaganego przez NATO progu. Kanclerz Niemiec Angela Merkel zapewniła, że do 2024 roku wydatki te wzrosną co najmniej do 1,5 proc. PKB. W piątek Merkel zadeklarowała, że Niemcy nadal poczuwają się do swych zobowiązań w ramach NATO. „Musimy być gotowi do większych inwestycji w obronność” – powiedziała. Peter Beyer, koordynator rządu Niemiec ds. współpracy transatlantyckiej przypomniał z kolei, że w Sojuszu Północnoatlantyckim rosną obawy, iż Trump uzgodni jakieś porozumienie z prezydentem Rosji Władimirem Putinem podczas ich spotkania zapowiedzianego na 16 lipca w Helsinkach. „Wielu osobom pot występuje na czoło na samą myśl o tym, że Trump spotka się z Putinem bez jakichkolwiek wcześniejszych ustaleń z partnerami z NATO” – wskazał w sobotnim wywiadzie dla mediów z grupy medialnej Funke.",,
Tylko trzy partie w Sejmie. Zobacz najnowszy sondaż,"Gdyby wybory odbyły się w najbliższą niedzielę, PiS wygrałoby je z wynikiem 47,9 proc. Druga byłaby PO, na którą głosowałoby 22,7 proc. wyborców, a trzecia Wiosna z wynikiem 7,3 proc. – wynika z sondażu przeprowadzonego przez pracownię Estymator dla portalu DoRzeczy.pl.","Do Sejmu nie weszłyby: SLD, które poparłoby 4,5 proc. wyborców, PSL z wynikiem 4,3 proc., Kukiz’15 – 3,5 proc., Bezpartyjni Samorządowcy – 2,7 proc., Razem – 1,8 proc., KORWiN – 1,6 proc., Nowoczesna – 1,6 proc., Ruch Narodowy – 1,3 proc., Zieloni – 0,4 proc., Mniejszość Niemiecka – 0,3 proc., Federacja dla Rzeczypospolitej – 0,1 proc.W takim przypadku PiS mogłoby liczyć na 272 mandaty w Sejmie, PO na 160, Wiosna na 27, a Mniejszość Niemiecka na jeden. Pracownia pytała również o wariant, w którym ugrupowania poszłyby do wyborów pod szyldami koalicyjnymi. Zjednoczona Prawica otrzymałaby wtedy 46,7 proc. głosów, koalicja PO, Nowoczesnej, SLD i Zielonych – 30,1 proc., koalicja Wiosny i Razem – 8,2 proc., PSL–Koalicja Polska – 5,4 proc., porozumienie Kukiz’15 z Bezpartyjnymi Samorządowcami – 5,2 proc. Progu nie przekroczyłaby Konfederacja, na którą głos oddałoby 3,6 proc. wyborców.",,
„Nie dla kapitulacji”. Ukraińcy protestują przeciw decyzjom Zełenskiego ws. Donbasu,"Kilka tysięcy ludzi przyszło w środę wieczorem przed siedzibę prezydenta Ukrainy Wołodymyra Zełenskiego w Kijowie, by zaprotestować przeciwko jego decyzjom w sprawie rozwiązania konfliktu w opanowanym przez prorosyjskich separatystów w Donbasie.","Podobna akcja odbyła się w Charkowie na wschodzie kraju. Uczestniczyło w niej ok. 300 osób. Hasło obu protestów było wspólne: „Nie dla kapitulacji!”.We wtorek w Mińsku na Białorusi Ukraina zgodziła się na tzw. formułę Steinmeiera, która dotyczy przeprowadzenia wyborów i specjalnego statusu dla terytoriów ukraińskich, znajdujących się pod kontrolą wspieranych przez Rosję separatystów. Część Ukraińców uznało, że oznacza to kapitulację przed Rosją.Formuła Franka-Waltera Steinmeiera, byłego ministra spraw zagranicznych, a obecnie prezydenta Niemiec, przewiduje procedurę przyznania kontrolowanemu przez separatystów Donbasowi specjalnego statusu. Najpierw ma być on tymczasowy, a następnie, po przeprowadzeniu tam wyborów lokalnych władz i zaaprobowaniu ich przez Biuro Instytucji Demokratycznych i Praw Człowieka OBWE (ODIHR), ma być wprowadzony na stałe.W następnej kolejności Donbas mieliby opuścić, zabierając stamtąd uzbrojenie i sprzęt, obywatele rosyjscy walczący po stronie separatystów. Prezydent Zełenski zapewnił we wtorek, że wyborów w Donbasie nie będzie, dopóki nie zostaną stamtąd wycofane obce wojska. Wojna na wschodzie Ukrainy toczy się od 2014 r. Zginęło w niej około 13 tys. osób.",,
„Słowa Trzaskowskiego przedwczesne. Dyskusja o budżecie dopiero się zaczyna”,"Wypowiedzi Rafała Trzaskowskiego na temat mrożenia środków UE są przedwczesne – wyjaśniła Dominika Ćosić, korespondentka TVP w Brukseli. – Dyskusja na temat unijnego budżetu dopiero się rozpoczęła. Wszystkie kraje członkowskie muszą się zgodzić na rozdział środków unijnych, a wiadomo, że niektóre mogłyby się takim rozwiązaniom sprzeciwić – stwierdziła Ćosić.","– Słychać głosy, że działania państw takich jak Polska i Węgry mogłyby być na rękę Fransowi Timmermansowi, który jest przecież Holendrem i któremu mogłoby zależeć na odrzuceniu budżetu unijnego, uchodzącego za niekorzystny dla jego kraju – uważa Ćosić. – Wiadomo jednak, że zarówno PO jak i Nowoczesna chciały powiązać sprawę środków unijnych z zagadnieniem praworządności w Polsce. Trudno jednak powiedzieć, czy miała miejsce jakaś umowa pomiędzy politykami totalnej opozycji a politykami unijnymi – dodała.Trzaskowski stwierdził w Radiu ZET, że dzięki staraniom opozycji pieniądze dla Polski nie przepadną, tylko będą zamrożone. – Jak wygramy kolejne wybory, to będą odmrożone i Warszawa skorzysta z olbrzymich pieniędzy na inwestycje – dodał kandydat PO na prezydenta Warszawy.",,
„Tusk włączał się w politykę w sposób haniebny”,"– Donald Tusk nie zwracał się do polskiego rządu o poparcie, nie zabiegał o to. Jak dziecko chce być przewodniczącym klasy, to się zgłasza i zabiega o poparcie, tutaj mamy inną sytuację. Jeśli Donald Tusk doprowadzi do sytuacji, że to kanclerz Niemiec go wskaże na przewodniczącego, to sam sobie wystawi świadectwo. Tusk włączał się w polską politykę w sposób haniebny, podgrzewając atmosferę. Jego brak aktywności we wspieraniu polskich spraw na arenie unijnej jest aż nadto widoczny – stwierdziła w trakcie programu „Gość poranka” europoseł Jadwiga Wiśniewska z PiS.","W opinii europoseł „oszalała polityka klimatyczna, która realizowana jest w Parlamencie Europejskim nie zważa na to, że duże koncerny zostają wyprowadzane poza Unię Europejska”. – Przedsiębiorcy zaniepokojeni realizacją pogłębionej polityki klimatycznej wyprowadzają coraz częściej produkcję poza UE, bo koszty polityki klimatycznej powodują, że produkcja staję się coraz mniej opłacalna.W 2008 roku Tusk jako premier Polski zgodził się na to, żeby rokiem bazowym w stosunku do którego liczyć się będzie redukcję emisji, należy uznać 2005 rok. Protokół klimatyczny z Kioto mówił o tym, że rokiem bazowym jest rok 1995 – powiedziała.Po czym dodała: – Jeśli popatrzymy jakiś progres zrobiła polska gospodarka przez te lata, to serce rośnie. Polityka klimatyczna naszych poprzedników nałożyła na Polskę drastyczne zobowiązania. Dzisiaj musimy się mierzyć z tymi konsekwencjami.",,
Wniosek o przedłużenie śledztwa ws. więzień CIA,"Prokuratura Apelacyjna w Krakowie, prowadząca śledztwo
w sprawie domniemanych więzień CIA w Polsce, wysłała do prokuratora
generalnego wniosek o przedłużenie tego śledztwa – poinformował w piątek
rzecznik prasowy prokuratury Piotr Kosmaty.","Wniosek wysłano w związku z upływającym 11 lutego terminem zakończeniaśledztwa. – Wniosek o przedłużenie terminu śledztwa jest uzasadnionykoniecznością wykonania dalszych zaplanowanych czynności – powiedział prok.Kosmaty.Prokuratura nie podaje, na jaki okres chce przedłużenia śledztwa.W marcu 2012 r. „Gazeta Wyborcza” i „Panorama” TVP2 podały, że warszawskaprokuratura apelacyjna (do połowy lutego prowadziła śledztwo ws.domniemanych więzień CIA) jeszcze w styczniu ub.r. postawiła b. szefowiAgencji Wywiadu Zbigniewowi Siemiątkowskiemu zarzuty przekroczenia uprawnieńoraz naruszenia prawa międzynarodowego. Miało to być możliwe dzięki temu, żeprokuratura otrzymała od AW pełną dokumentację współpracy z CIA w pierwszymokresie wojny z terroryzmem. Siemiątkowski nie komentował sprawy. Nie zostałaona także oficjalnie potwierdzona.W lutym 2012 r. śledztwo zostało przekazane Prokuraturze Apelacyjnej wKrakowie.Prokuratura Generalna informowała w marcu ub. roku, że tajemnicapaństwowa nie pozwala na przekazywanie komunikatów na temat postępowaniadotyczącego domniemanych więzień CIA, a także wyklucza informowanie oewentualnych decyzjach podejmowanych przez prokuratorów prowadzących tośledztwo.W toku prowadzonego od sierpnia 2008 r. tajnego śledztwa ws. domniemanychwięzień CIA w Polsce prokuratura bada, czy była zgoda polskich władz nastworzenie w Polsce tajnych więzień CIA w latach 2002-2003 i czy ktoś zpolskich władz nie przekroczył uprawnień, godząc się na tortury, jakim wrzekomym punkcie zatrzymań CIA w Polsce mieli być poddawani podejrzewani oterroryzm.Domniemanie, że w Polsce – i kilku innych krajach europejskich – mogą byćtajne więzienia CIA, wysunęła w 2005 r. organizacja Human Rights Watch.Według niej takie więzienie w Polsce miało się znajdować na terenie szkoływywiadu w Kiejkutach lub w pobliżu wojskowego lotniska w Szymanach naMazurach. Polscy politycy, m.in. ówczesny prezydent Aleksander Kwaśniewskioraz premierzy, wielokrotnie zaprzeczali, by takie więzienia w Polsceistniały. Z informacji Straży Granicznej wynika, że od grudnia 2002 r. dowrześnia 2003 r. siedmioma samolotami gulfstream (używanymi m.in. przez CIA)przywieziono do Szyman 20 osób z Afganistanu, Dubaju i Maroka.",,
"Prymas: ludzkie świętowanie nie może przysłonić daru, jakim jest Boża obecność","– Przygotowania do uroczystości świąt Bożego Narodzenia, także naszych świątecznych spotkań, nie powinny przysłonić daru, którym jest sam Bóg, który przychodzi do człowieka – podkreślił prymas Polski abp Wojciech Polak.","– Ostatnie przygotowania do świąt Bożego Narodzenia winny się skupić przede wszystkim na słuchaniu słowa Bożego i czuwaniu na modlitwie, a także na uczestnictwie w sakramencie pojednania, który zbliżyłby nas do Pana Boga, a jednocześnie na wdzięczności w sercu za ten wielki dar, którym jest Boże Narodzenie – powiedział prymas w wywiadzie dla Polskiej Agencji Prasowej. Dodał, że wydarzenie to, jak mówi nam papież Franciszek, nie jest tylko obrazem, mitem czy wyobrażeniem, ale jest przede wszystkim rzeczywistością, bo Bóg przychodzi do nas w Jezusie Chrystusie. Zapytany, czy zabieganie przedświąteczne i gonitwa za prezentami nie przysłaniają nam wymiaru duchowego tych świąt, abp Polak odpowiedział: – Święta te przypominają nam, że Bóg, przychodząc do nas, stał się wielkim darem, który otrzymujemy w Jezusie Chrystusie, to wielki dar Bożej obecności pośród nas. I stąd zwyczaj, że na święta Bożego Narodzenia przygotowujemy różne dary, różne prezenty, że to również stanowi dla nas troskę i zabieganie. Abp Polak zwrócił też uwagę na to, że konsekwencją tego, że w święta Bożego Narodzenia odkrywamy ten wielki dar, jakim jest Bóg, który przychodzi do nas w Jezusie Chrystusie, „powinno być także otwarte serce i dłonie wobec wszystkich naszych bliźnich, zwłaszcza wobec tych, którzy oczekują naszej pomocy i troski”. – Jest jakby rzeczą naturalną, że święta Bożego Narodzenia otwierają nas także w geście miłości i miłosierdzia wobec naszych bliźnich. Pamiętajmy, że najważniejszy jest dar obecności. A więc, tak jak Bóg przychodząc w Jezusie Chrystusie, staje się pośród nas obecny, tak samo i my chciejmy być obecni przy ludziach chorych, cierpiących i odwiedzajmy ich w domach, szpitalach, przy tych, którzy przeżywają te święta w różnych trudnościach – zaapelował prymas. Dodał, że nasza obecność, to przede wszystkim nasza widoma pomoc nie tylko przez to, że będziemy jakieś wielkie dary zbierać dla innych, ale przede wszystkim, że będziemy dla nich w tym czasie. – Przyjmując ich do naszych domów, do naszych stołów, że w ten sposób rzeczywiście będziemy dzielić się darem obecności z drugim człowiekiem – podkreślił abp Polak.",,
Premier: Wniosek o wotum nieufności jest żałosny,"Wniosek PO o konstruktywne wotum nieufności dla rządu jest żałosny, to stek bzdur i kłamstw – oceniła premier Beata Szydło. Jej zdaniem we wniosku PO nie ma żadnych konstruktywnych propozycji dla Polski.","Wniosek PO o konstruktywne wotum nieufności dla rządu jest żałosny, to stek bzdur i kłamstw – oceniła premier Beata Szydło. Jej zdaniem we wniosku PO nie ma żadnych konstruktywnych propozycji dla Polski.– Stek bzdur i kłamstw, pomówień. To jest wniosek żałosny, o tym jutro będę mówić w Sejmie – powiedziała Szydło w środę TV Trwam. Odnosząc się do zarzutu PO o braku reakcji na ksenofobiczne i rasistowskie hasła w czasie Marszu Niepodległości 11 listopada premier zapewniła, że polski rząd potępił i potępia wszelkie przejawy antysemityzmu i faszyzmu. – Wszystko to, co godzi w normalne funkcjonowanie państwa, jest przez nas odrzucane – podkreśliła szefowa rządu. Oceniła, że zarzut PO jest kłamstwem i manipulacją, która ma uderzyć w rząd. Jej zdaniem we wniosku PO nie ma żadnych konstruktywnych propozycji dla Polski.– Straszenie dzisiaj Polaków, że ktoś chce wyprowadzić Polaków i Polskę z Unii, jest kłamstwem – dodała. Mówiła, że nie było to nigdy intencją rządu PiS i będzie on bronić przed każdym, kto chciałby taką rzecz uczynić.",,
"„Jestem pewny, że przyjmie ich u siebie”. Salvini kpi ze znanego aktora, który poparł imigrację","Znany amerykański aktor Richard Gere postanowił jasno opowiedzieć się w sporze o imigrację. W internecie pojawił się film, na którym Gere stoi na pokładzie statku przewożącego pochodzących z Afryki przybyszów. Do działań gwiazdora odniósł się wicepremier i szef MSW Włoch Matteo Salvini, który zaproponował mu przyjęcie imigrantów we własnym domu.","Na nagraniu pozarządowej organizacji Open Arms widzimy Gere’a przebywającego na statku przewożącym imigrantów. Aktor rozmawia tam z nimi, robi sobie z nimi zdjęcia, pomaga działaczom organizacji przenosić materiały dla nich. Namawia też do otwarcia portów dla jednostki, tak by imigranci „mogli zacząć nowe życie” w Europie.Do sprawy ustosunkował się znany ze sprzeciwu wobec masowej imigracji wicepremier i szef MSW Włoch Matteo Salvini.  „Jego przyjaciele z organizacji pozarządowych mają 180 imigrantów na pokładzie. Jestem pewny, że ten hojny milioner przyjmie wszystkich w swoich rezydencjach. Czy się mylę?” – napisał na Twitterze Salvini.",,
Niemiecki publicysta: Bez Polski rozwój Europy jest niemożliwy,"Niemiecki publicysta Christoph von Marshall uważa, że „Polskę należy wyprowadzić z kąta”. Zaznacza, że bez aktywnego udziału Polski niemożliwy będzie dalszy rozwój Europy. Dziennikarz krytykuje również obecną politykę Niemiec.","W opublikowanej niedawno książce „Przestaliśmy rozumieć świat. Alienacja Niemiec od przyjaciół” Christoph von Marschall krytykuje niemieckie władze za to, że mają skłonności do prawienia kazań Polakom i innym członkom UE, przy braku gotowości do wysłuchania ich argumentów. Zaznaczył, że rząd Niemiec nie bierze pod uwagę głosu swoich partnerów.Niemiecki publicysta odniósł się krytycznie do polityki swojego kraju wobec Polski. Przypomina on czasy przed rokiem 2015, kiedy to „zbyt mało zachodnich polityków szukało kontaktów z PiS, gdy partia była w opozycji”. Autor uważa, że „Europa nie będzie się rozwijać, jeżeli Polska nie będzie chciała wyjść z tego kąta i jeśli nie zostanie z niego przez innych wyprowadzona”. Jako jeden z przykładów podaje on politykę obronną Niemiec. Zaznacza, że Niemcy powinny zdecydować się na uczciwy wkład finansowy w NATO, bo „partnerzy się tego domagają”.Marshall uważa, że jeśli chodzi o relacje polsko-niemieckie, znajdujemy się w bardzo trudnej sytuacji, ponieważ obie strony bardzo mocno przystają przy swoich pozycjach i uważają, że ich pomysły nie chcą być realizowane przez drugą stronę.Publicysta dodaje, że „biorąc pod uwagę sytuację na świecie, nie możemy sobie pozwolić na pielęgnowanie naszych animozji tak, jakby świat wokół w ogóle nie istniał.Poprawa relacji„Jeśli klimat w relacjach polsko-niemieckich ulegnie poprawie, można będzie znaleźć wiele obszarów, gdzie nasze interesy pokrywają się” – uważa Marshall.W swojej książce publicysta bardzo krytycznie ocenia też fakt, że jego rodacy traktują swoje poglądy jak uniwersalną receptę dla wszystkich i chcą, za wszelka cenę, aby wszyscy stali się tacy jak oni. Uważają się oni za wzorowych Europejczyków, którzy podporządkowują swoje ambicje wspólnemu dobru Unii Europejskiej.",,
Minimalna przewaga PiS nad PO,W najnowszym sondażu TNS dla „Wiadomości” TVP1 PiS ma 2-procentową przewagę nad PO. Na partię Jarosława Kaczyńskiego głos chciałoby oddać 36 proc. respondentów. Platforma może liczyć na 34 proc. głosów pytanych. SLD poparłoby 12 proc. Do Sejmu wszedłby jeszcze Twój Ruch Janusza Palikota uzyskując 5 proc. głosów. Reszta partii znalazłaby się poniżej progu wyborczego.,"Gdyby wyniki sondażu się potwierdziły, w Sejmie nie znalazłoby się PSL z 4 proc. poparciem. Identyczny wynik otrzymała Nowa Prawica Janusza Korwin-Mikkego. Poniżej progu wyborczego znalazłaby się również Solidarna Polska Zbigniewa Ziobro – z wynikiem 2 proc., oraz Polska Jest Najważniejsza z poparciem wynoszącym 1 proc..Podstawą procentowania są osoby, które planują wziąć udział w wyborach i wiedzą, na kogo będą głosować (45.8 proc.). Wśród ogółu badanych 18 proc. deklaruje, że nie poszłoby na wybory, 9 proc. – że nie wie czy poszłoby głosować, a kolejne 28 proc. respondentów nie wie na którą partię głosować.Badanie przeprowadzono w dniach 20-21 listopada 2013 roku na grupie 1001 respondentów. Ostrożność w interpretacji sondaży– Ostrożność w interpretowaniu tych wyników jest bardzo wskazana tym bardziej, że - też była o tym przed chwilą mowa - liczba osób które nie wiedzą na kogo głosować albo deklarują, że na razie głosować nie będą w ogóle jest bardzo duża. Ten poziom rzeczywiście sięga 30-40 proc. tych, którzy ewentualnie na wybory by poszli, ale jakby nie wiedzą na kogo będą głosować – powiedział w TVP Info prof. Wojciech Łukowski, politolog. Jak dodał uważa wynik badania za wiarygodny i miarodajny, w tym sensie, że pokazuje „pewną stabilizację  poparcia w sumie dla tych dwóch partii”.– Ten tydzień został odebrany przez wyborców jako pewien sygnał, że w Platformie, w rządzie dzieją się rzeczy w jakiś sposób pozytywne, czyli następuje jakieś przesunięcie w stronę jednak pewnej konsolidacji, poszukiwania rozwiązań, szukania nowych ludzi – mówił prof. Łukowski.",,
„Amerykanie są zainteresowani inwestowaniem w Polsce”,"Amerykanie są zainteresowani inwestycjami w Polsce, z ogromną przychylnością podchodzą też do polskich inwestycji na terenie USA, dlatego nowo otwarta Polska Izba Handlowa w Waszyngtonie ma ułatwić wzajemną wymianę handlową – powiedziała po powrocie z delegacji rządowej w USA minister przedsiębiorczości i technologii Jadwiga Emilewicz.","Podczas pobytu za oceanem minister brała udział m.in. w uroczystej inauguracji Polskiej Izby Handlowej w Waszyngtonie, spotkała się z przedstawicielami amerykańskiego i polskiego biznesu m.in. z przedstawicielami firmy Google, organizacji pozarządowych jak Atlantic Council czy Heritage Foundation, reprezentantami administracji amerykańskiej i merostwa Nowego Jorku. – W trakcie swojej kilkudniowej wizyty w Stanach Zjednoczonych usłyszałam bardzo dużo dobrego o Polsce i o polskim biznesie. Amerykanie są zainteresowani inwestycjami w naszym kraju. Jednocześnie z ogromną przychylnością patrzą na potencjalne biznesy naszych rodzimych firm u siebie – powiedziała Emilewicz. Wymierny sukcesJak przekazała, pierwszym wymiernym sukcesem naszych przedsiębiorców jest powstanie Polskiej Izby Handlowej w Waszyngtonie. – To z ich inicjatywy ta izba powstała. Duże polskie czempiony zdecydowały się w jednym miejscu na świecie powołać wspólną swoją reprezentację. Mam nadzieję, że wkrótce dołączą do nich mniejsze, prywatne firmy, które są zainteresowane aktywnością na rynku amerykańskim – przyznała.Minister podkreśliła, że otwarcie izby zostało zauważone przez administrację amerykańską. – Departament Stanu, oraz Departament Handlu dowiedziały się, że istnieje tego typu polska reprezentacja biznesu w Waszyngtonie – oceniła. Przypomniała przy tym, że szefem izby jest Christopher Jamroz, urodzony w Polsce biznesmen mieszkający w USA, a jego doradcą Sarah Chamberlain, „niezwykle wpływowa osoba zarówno w Kongresie, jak i w środowisku amerykańskim”.",,
Szkocja: producenci whisky obawiają się niepodległości,"Kłopoty z walutą i brak dostępu do wielu rynków. Szkoccy producenci whisky obawiają się, że zwycięstwo zwolenników niepodległości może dla nich oznaczać zmianę na gorsze. Referendum odbędzie się już 18 września. Szala zwycięstwa, jak wynika z sondaży, przechyla się w stronę zwolenników oderwania od Wielkiej Brytanii.",Przy produkcji whisky zatrudnionych jest w Szkocji 35 tys. osób. Jest to trzecia największa gałąź szkockiego przemysłu. Roczny obrót branży wynosi równowartość ponad 20 mld złotych. 90 proc. produkcji trafia na międzynarodowe rynki.,,
Kreml nie żartuje. „Dążenia Ukrainy do NATO niebezpieczne dla niej i dla Europy”,"– Wysiłki Ukrainy zmierzające do jej przystąpienia do NATO są niebezpieczne zarówno dla tego kraju, jak i dla bezpieczeństwa Europy – oświadczył szef MSZ Rosji Siergiej Ławrow. Ukraina zrezygnowała w tym tygodniu ze statusu państwa pozablokowego.","W ocenie szefa rosyjskiej dyplomacji Zachód wykorzystuje dążenie Ukrainy dowejścia do NATO jako sposób na podsycanie konfliktu między Kijowem a Moskwą.– Kilka krajów zachodnich chce utrzymania kryzysu na Ukrainie orazkontynuowania i pogłębienia konfrontacji między Ukrainą i Rosją, w tympoprzez prowokacyjne próby mające na celu członkostwo (Ukrainy) w SojuszuPółnocnoatlantyckim – powiedział Ławrow w wystąpieniu transmitowanym przeztelewizję państwową.– Sam pomysł dążenia Ukrainy do członkostwa w NATO jest niebezpieczny, nietylko dla narodu ukraińskiego (...), ale także dla bezpieczeństwa Europy –dodał. „Rosja podejmie adekwatne kroki” Również w czwartek rzecznik rosyjskiego MSZ Aleksandr Łukaszewicz ostrzegł,że ewentualne rozszerzenie NATO na wschód zmusiłoby Rosję do podjęcia wodpowiedzi „adekwatnych kroków”.Łukaszewicz nie sprecyzował jednak, o jakie działania może chodzić. Rzecznik rosyjskiego Ministerstwa Spraw Zagranicznych dodał, że zwrot Ukrainy w stronę zachodu „nie pomoże władzom w Kijowie rozwiązać społecznych i gospodarczych problemów ich kraju"".  Ukraina pozbyła się statusu państwa pozablokowego W ostatnim czasie ukraiński parlament zdecydował o rezygnacji Ukrainy ze statusu państwa pozablokowego, co oznacza, że może ona w przyszłości stać się członkiem międzynarodowych sojuszy militarnych, takich jak NATO. Takie zmiany zapowiadał wcześniej prezydent tego kraju, Petro Poroszenko. W dwóch zmienionych przez parlament ustawach znalazły się zapisy o zacieśnianiu współpracy z Sojuszem Północnoatlantyckim i Unią Europejską.",,
Clinton nie jest pierwsza. Inni kandydaci na prezydenta USA bardziej chorowali,"Kłopoty Hillary Clinton ze zdrowiem nie są niczym nowym w historii wyborów prezydenckich w USA. Można powiedzieć, że nawet bledną w porównaniu z analogicznymi problemami poprzednich pretendentów do Białego Domu. W przeszłości jednak nie mówiono o tym tyle, co obecnie.","Clinton zasłabła w niedzielę rano w Nowym Jorku podczas uroczystości 15. rocznicy ataku terrorystycznego na USA 11 września. W kilka godzin potem sztab kampanii kandydatki Demokratów ujawnił, że w piątek zdiagnozowano u niej zapalenie płuc, leczone antybiotykami. Podróż odwołana W związku z chorobą Clinton odwołała zaplanowaną na poniedziałek podróż do Kalifornii, gdzie miała być gościem na przyjęciach połączonych ze zbiórką funduszy na kampanię i udzielić wywiadu w telewizji.Niedyspozycja Clinton ożywiła spekulacje na temat jej zdrowia, nagłaśniane przez konserwatywne media popierające republikańskiego kandydata Donalda Trumpa. Prawica podkreśla, że sztab kampanii Clinton ukrywał jej stan aż do momentu, gdy telewizja pokazała, jak kandydatka z trudem wsiada do samochodu, podtrzymywana przez swych asystentów. Obóz Clinton zwraca uwagę, że w przeszłości kandydaci prezydenccy mieli poważniejsze problemy ze zdrowiem i ukrywano to przed opinią publiczną. Niewielu Amerykanów wiedziało na przykład, że zanim Woodrow Wilson został prezydentem (w 1912 r.), jako rektor Uniwersytetu Princeton przeszedł kilka wylewów krwi do mózgu (udarów). Wyborcy nie zdawali sobie z tego sprawy, gdyż Wilson nie ujawnił informacji o swym stanie zdrowia. Rządy żony Jako prezydent pod koniec drugiej kadencji w 1919 r. doznał rozległego udaru mózgu, po którym został całkowicie sparaliżowany. Biały Dom ukrywał to przed opinią publiczną, która nie wiedziała, że krajem rządziła wtedy żona prezydenta Edith.Franklin D. Roosevelt w 1921 r. zachorował na polio, a w kilka lat później został sparaliżowany od pasa w dół i poruszał się odtąd na wózku inwalidzkim. „New York Times” poinformował o tym, zanim Roosevelt został prezydentem w 1933 r., chociaż w epoce przed-telewizyjnej nie wszyscy wiedzieli o chorobie FDR. Biały Dom nie pozwalał robić prezydentowi zdjęć na wózku, a kiedy ten miał przemawiać, podchodził do mównicy o kulach, podtrzymywany przez asystentów.Ukryli diagnozę W 1944 r., gdy Roosevelt ubiegał się o czwartą kadencję, jego lekarz stwierdził, że prezydent jest poważnie chory na serce i pozostało mu tylko kilka miesięcy życia. Raport lekarza trzymano w tajemnicy, chociaż diagnoza była trafna - FDR umarł 12 kwietnia 1945 r. John F. Kennedy miał tylko 43 lata, kiedy został prezydentem, i w oczach Amerykanów uchodził za okaz zdrowia i tężyzny fizycznej. W rzeczywistości w dzieciństwie i młodości przeszedł szereg poważnych chorób, jak żółtaczka, odra i szkarlatyna, które miały tak ciężki przebieg, że był 36 razy hospitalizowany i trzy razy bliski śmierci. Były podejrzenia Jego rywale do nominacji prezydenckiej w 1960 r., jak Lyndon Johnson, podejrzewali, że Kennedy nie jest zdrowy, ale sztab JFK dementował wszelkie pogłoski na ten temat.Jako prezydent, Kennedy chorował na chorobę Addisona, niedoczynność tarczycy i chorobę kręgosłupa, która powodowała nieustanne bóle. Przeprowadzone wcześniej dwie operacje kręgosłupa się nie udały. Od objęcia urzędu do śmierci w zamachu w Dallas w 1963 r. JFK brał codziennie 12 leków, w tym środki przeciwbólowe, jak zastrzyki z kortyzonu. Nie informowano o tym opinii, a media były dyskretne. Z czasem nasiliła się presja, by kandydaci do Białego Domu, a także prezydenci przedstawiali społeczeństwu informacje o swoim stanie zdrowia. Argumentowano, że kraj jest narażony na destabilizację, jeśli prezydent umiera nagle w czasie pełnienia urzędu. Raporty o stanie zdrowia stały się rutynowym zwyczajem. W 2008 r. kandydat Republikanów John McCain przedstawił wyjątkowo szczegółowy raport po doniesieniach, że ma raka skóry.",,
"Gowin zapewnia, że rząd nie podniesie składek ZUS. „Ręczę za to swoją wiarygodnością”","– Przeznaczamy około 1 mld zł na zmniejszenie obciążeń w ZUS dla mikro i małych firm – mówił w Karczewie premier Mateusz Morawiecki. Po jego wystąpieniu pojawiły się informacje,  jakoby rząd planował podniesienie składki ZUS-owskiej w stosunku do dochodów. W wywiadzie dla „Rzeczpospolitej”  wicepremier Jarosław Gowin zapewnił, że do tego nie dojdzie.","Gowin przyznał, że zastrzeżenia mediów całkowicie go zaskoczyły. – W mojej ocenie premier Mateusz Morawiecki klarownie przedstawił plany obniżenia ZUS. Ale ponieważ pytania się pojawiły, minister Jadwiga Emilewicz ostatecznie rozwiała wszelkie wątpliwości  – stwierdził wicepremier. Minister przedsiębiorczości i technologii Jadwiga Emilewicz powiedziała w Polskim Radiu, że – zgodnie z propozycją premiera Mateusza Morawieckiego – składka na ubezpieczenie społeczne dla najmniejszych przedsiębiorców będzie zależała od dochodu firmy. Minister podkreślała, że ponad 100 tys. właścicieli małych firm będzie mogło płacić składkę ZUS obliczoną na podstawie rzeczywistego zysku. Gowin zapewnił, że rząd nie zamierza wprowadzać  podwyżki składek ZUS dla przedsiębiorców. – Chcę złożyć dwie jednoznaczne deklaracje: pierwszą, że nie ma takiego planu i tego nie zrobimy; drugą, że ręczę za to swoją wiarygodnością. Gdyby było inaczej, podałbym się do dymisji – powiedział wicepremier. Wcześniej rzecznik rządu Piotr Müller wyjaśnił, że „ryczałtowa składka będzie liczona w taki sam sposób jak dotychczas, czyli podstawą będzie 60 proc. średniego wynagrodzenia”.",,
Prawda Czaputowicza o Tusku [OPINIA],"Czy rzeczywiście smutny jest los Jacka Czaputowicza? Czy szef MSZ został przymuszony do wypowiadania opinii niezgodnych z własnym przekonaniem? Czy ta opinia jest krzywdząca dla Tuska, czy raczej oddaje prawdziwy, choć smutny stan rzeczy? Smutny przede wszystkim dla Polski. Przykry, bo niszczący pozytywny obraz Polski w świecie. Przez człowieka, który powinien naszej ojczyzny bronić. Wreszcie, szkodliwy dla politycznej debaty w Polsce, bo podstawowymi narzędziami Tuska w politycznych „grach i zabawach” są insynuacje i kłamstwa.","Jeden z dziennikarzy, nastawiony mało życzliwie do PiS, z ogromną wnikliwością poddał kunsztownej analizie sytuację szefa MSZ Jacka Czaputowicza. A jest to w opinii owego dziennikarza sytuacja tragiczna. Oto szczęśliwy mąż, głowa rodziny, ojciec, a co równie ważne, świetny fachowiec - co tam fachowiec, prawdziwy profesjonalista! - musiał ulec daleko posuniętej degeneracji w momencie, gdy zgodził się na wejście w skład pisowskiego rządu. Od tej zgubnej chwili upadek tego wyróżniającego się szanowanego eksperta i dyplomaty był przesądzony. Kwestią czasu pozostawało tylko, kiedy upadek się dopełni. Stało się to nader szybko. Już po roku od czasu nominacji na ministra w obozie władzy partii Jarosława Kaczyńskiego. Zamiast dyplomaty i eksperta Jacek Czaputowicz, zdaniem owego antypisowskiego analityka, stał się „kolejnym powielaczem partyjnej propagandy PiS”. Nie można się temu dziwić, gdyż wiadomo od lat, że partia Kaczyńskiego każdemu psuje życie. Jest „niszczarką reputacji” najbardziej szlachetnie urodzonych, wychowanych i wykształconych ludzi. Do tej niszczarki wpadł Jacek Czaputowicz.  Czy można się dziwić, że powinność propagandowa, jaką wykonał Jacek Czaputowicz,  nadpsuła mu bardzo opinię. No cóż, zmuszony został zatańczyć, jak mu Kaczyński zagrał. A zagrał ostro. Wymusił na Jacku  Czaputowiczu, aby ten powiedział, że Donald Tusk nie jest przedstawicielem Polski w Radzie Europejskiej, lecz Niemiec. Aby to jakoś uzasadnić, szef MSZ przypomniał, że Polska nie zgłosiła kandydatury byłego premiera, ale Jacka Saryusz-Wolskiego. Zaś Donalda Tuska forsowała Angela Merkel.  Do Donalda Tuska przekonywała nawet Jarosława Kaczyńskiego. Niektórzy europosłowie mieli informacje, że wysłannicy Angeli Merkel w ostatnich dniach przed głosowaniem prowadzili intensywną, nieoficjalną kampanię poparcia na rzecz Donalda Tuska, obiecując w zamian przychylność przy rozdziale funduszy europejskich. Zdaniem wspomnianego analityka jednego z portali antypisowskich Jacek Czaputowicz powiedział to, czego od niego oczekiwano. Być może był to warunek pozostania profesora w rządzie. Jakże smutno wygląda los Jacka Czaputowicza – ubolewa troskliwy dziennikarz. Aby być ministrem w rządzie PiS – można wysnuć z tego wniosek – trzeba pluć na Tuska.  Może jednak prawda wygląda inaczej. Dla mnie istotnym powodem takiej opinii nie jest tyle wzgląd czysto formalny, lecz przede wszystkim postawa Donalda Tuska wobec własnego kraju. Przypomnijmy, że w dotychczasowej historii Unii Europejskiej jest on jedynym szefem Rady Europejskiej, który z zaciekłością atakuje swój własny kraj. Zawsze zasłania się argumentem przesyconym hipokryzją: „Pozwalam sobie na publiczne wypowiadanie krytycznych spostrzeżeń o sprawach, jakie dzieją się w Polsce, ale robię to z prawdziwej troski o mój kraj”. Brakuje już tylko słów „z miłości do Polski”. „Najważniejsze jest to, żeby nie mylić krytycyzmu wobec niektórych działań rządu PiS i wobec Polski. Polska jest zbyt ważnym partnerem dla wszystkich w Europie, żeby ktoś chciał jej szkodzić” – uruchamia Tusk zasłonę dymną. Ulubionym miejscem publicznego wyrażania opinii i ocen przez Tuska są media społecznościowe. Poprzez te media zwykle atakuje obecny rząd. Przyjrzyjmy się bliżej jednemu z takich wpisów: „Alarm! Ostry spór z Ukrainą, izolacja w Unii Europejskiej, odejście od rządów prawa i niezawiłości sądów, atak na sektor pozarządowy i wolne media - strategia PiS czy plan Kremla? Zbyt podobne, by spać spokojnie”.Ten tweet polityczni eksperci zachodni odczytali powszechnie jako skandaliczne podsycanie nastrojów napięcia i niepokoju w Polsce. Z jednoczesną i dość jednoznaczną sugestią chęci uczestnictwa Tuska w  krajowej polityce, co nie mieściło się w dotychczasowej postawie poprzedników Tuska na tym  stanowisku. Wytrawna autorka portalu Politico Europe Marion Solletty zauważyła, że: „To  nietypowe, by przewodniczący Rady Europejskiej krytykował jakikolwiek kraj UE, bo jego praca polega na reprezentowaniu interesów państw członkowskich w Brukseli”. Przypomniała też, że cytowany tweet Tuska nie był pierwszym tego rodzaju wejściem polityka w publiczny konflikt z polskim rządem. Kilka miesięcy wcześniej Tusk skrytykował ówczesną premier Beatę Szydło za wykorzystywanie tematu Holokaustu do uzasadniania sprzeciwu wobec imigracji.  Drugą ulubioną „platformą” publicznej działalności politycznej Donalda Tuska są jego rozmowy na antenach telewizji TVN, która najwyraźniej przyjęła na siebie funkcję „Komitetu Wyborczego Donalda Tuska”.  W rozmowach tych z ust Donalda Tuska padały często słowa, które swą ostrością polityczną bulwersowały opinię publiczną.   „Władza, która podporządkuje sobie w całości sąd, prokuraturę, policję, a także niezależne media, jest władzą, która bardzo szybko przekształci demokrację w kleptokrację. Czyli w rządy złodziei”. Bardzo krytycznie skomentował propozycję premiera Mateusza Morawieckiego w Parlamencie Europejskim w lipcu 2018 r. na temat przyszłości UE: „Żadne wystąpienie, nawet jakby było świetnie przygotowane, nie zmieni faktu, że reputacja tego rządu w Europie i na świecie jest coraz bardziej wątpliwa. Jest powszechne mniemanie, że ten rząd nie wypełnia norm konstytucyjnych i narusza standardy demokracji” – ocenił Tusk. Jego zdaniem w Polsce dzieje się coś złego. W związku z tym trudno budować reputację.",,
Jest  wniosek o areszt Stefana Michnika w Szwecji,Wojskowy Sąd Okręgowy przekazał do Szwecji wniosek o aresztowanie stalinowskiego sędziego Stefana Michnika – podała na swojej stronie internetowej „Rzeczpospolita”. Fakt przekazania takiego wniosku dziennik potwierdził w polskich organach ścigania.,"Jak informuje „Rz”, wniosek taki został skierowany do szwedzkiego sądu 4 grudnia. Wcześniej został on przetłumaczony na język szwedzki. Stefan Michnik podejrzany jest o popełnienie w 1952 i 1953 r. w Warszawie 30 przestępstw stanowiących zbrodnie komunistyczne, wyczerpujących znamiona zbrodni przeciwko ludzkości. W 1947 r. wstąpił do PPR, a potem PZPR. Chociaż nie miał wykształcenia prawniczego, w latach 1950-53 pracował w warszawskim sądzie wojskowym, a w latach 1952-53 przewodniczył składom sędziowskim. Potem pracował w Katedrze Nauk Wojskowo-Prawniczych Wojskowej Akademii Politycznej im. Feliksa Dzierżyńskiego. Pod koniec lat 60. wyjechał z Polski do Szwecji. Współpracował z opozycją demokratyczną. Teraz ma 89 lat. 26 października Wojskowy Sąd Okręgowy wydał Europejski Nakaz Aresztowania. Z takim wnioskiem wystąpił do sądu pion śledczy IPN, który prowadzi postępowanie w sprawie zbrodni sądowych popełnionych przez tego byłego stalinowskiego sędziego. Wcześniej, bo już 14 sierpnia Wojskowy Sąd Garnizonowy na wniosek prokuratora IPN zdecydował o jego aresztowaniu na okres trzech miesięcy od momentu zatrzymania. Jak zaznaczono, w uzasadnieniu tej decyzji sąd argumentował, że zebrany w śledztwie IPN materiał dowodowy wskazuje na duże prawdopodobieństwo, iż podejrzany dopuścił się popełnienia zarzucanych mu czynów, za które grozi mu surowa kara. Sąd podniósł także, że „podejrzany ewidentnie wykorzystuje fakt zamieszkiwania poza granicami kraju do utrudniania prowadzonego przeciwko niemu śledztwa, skutkiem czego konieczne jest zastosowanie wobec niego tegoż izolacyjnego środka” – czytamy. Prokurator IPN w 2008 r. informował, że Stefan Michnik przestał odbierać kierowaną do niego korespondencję. W związku z tym, że Stefan Michnik przebywa w Szwecji został wydany Europejski Nakaz Aresztowania, który został przekazany władzom Szwecji.Podstawą wydania listu gończego jest zamiar postawienia mu przez prokuratora 30 zarzutów, wśród których do najcięższych należą tzw. zbrodnie sądowe, czyli wydanie przez niego czterech wyroków dla działaczy podziemia niepodległościowego w oparciu o spreparowane dowody – czytamy w „Rz”.W listopadzie Andrzej Pozorski, szef prokuratorskiego pionu śledczego IPN, poinformował, że były sędzia wojskowy Stefan Michnik podejrzany jest o popełnienie w 1952 i 1953 r. zbrodni komunistycznych „wyczerpujących znamiona zbrodni przeciwko ludzkości” – podkreślono. „Nie ulegają one przedawnieniu. Jego zdaniem Stefan Michnik sprzeniewierzył się zasadzie obiektywizmu i orzekając w sprawach karnych, ""kierował się przede wszystkim przesłankami natury ideologicznej, dążąc do fizycznej eliminacji osób postrzeganych przez ówczesne władze jako przeciwników politycznych, bo dokonał dowolnej oceny materiału dowodowego” – napisała „Rz”.Michnik przewodniczył składowi sędziowskiemu Wojskowego Sądu Rejonowego w Warszawie, który 5 stycznia 1953 r. skazał na karę śmierci działacza organizacji niepodległościowej Kraj, 3 marca 1953 r. skazał na karę śmierci kuriera II Korpusu gen. Władysława Andersa; na karę śmierci skazał również innego oskarżonego o udział w Związku Walki Zbrojnej, Armii Krajowej i Zrzeszeniu Wolność i Niezawisłość. Zarzuty stawiane Michnikowi dotyczą także wielokrotnego bezprawnego pozbawienia wolności osób pozostających w opozycji do ówczesnych władz. Chodzi m.in. o członków PSL, konspiracyjnych organizacji Kraj, Ruch Uniwersalistów – zwraca uwagę dziennik.",,
Edward Mosberg: Za Holokaust odpowiadają jedynie Niemcy,"Gdyby Niemcy nie zagłosowali na Hitlera, to nie byłoby nazistów i obozów koncentracyjnych – mówił w wywiadzie dla „Rzeczpospolitej” Edward Mosberg, ocalały z niemieckich nazistowskich obozów koncentracyjnych w Płaszowie i Mauthausen. Mosberg w maju tego roku otrzymał Krzyż Komandorski Orderu Zasługi RP za wybitne zasługi w rozwijaniu polsko-żydowskiego dialogu.","Pytany, jak dbać o pamięć o Holokauście, gdy zabraknie świadków, Mosberg podkreślił, że nie może odpowiedzieć na to pytanie, „bo go wtedy nie będzie”. – Ważne, by nie zapominać o tym, co dzieje się dzisiaj i o tym, co wydarzyło się kiedyś. Za Holokaust obwiniam naród niemiecki. Gdyby Niemcy nie głosowali na Hitlera, to nie byłoby nazistów, obozów koncentracyjnych, obozów zagłady, które Niemcy stworzyli na terenie Polski. Gdyby Niemcy nie głosowali wtedy za Hitlerem, nie byłoby tego wszystkiego – powiedział.Podkreślił przy tym, że nie zgadza się z głosami, które mówią, że Polacy są współwinni. – Polacy nie są winni, jedynie Niemcy. Są w Izraelu ludzie, którzy obwiniają Polskę, że zabitych zostało 200 tys. ludzi. Można powiedzieć, że byli zamordowani, ale nie dawać liczb z powietrza. W taki sam sposób można stwierdzić, ja mogę tak powiedzieć, że byli tacy, którzy pomagali. Było wtedy 25 mln Polaków, zatem można powiedzieć, że jeśli tylko 2 proc. spośród tych osób chciało pomagać Żydom, to już jest pół miliona – stwierdził.Pytany, skąd bierze się określenie „polskie obozy koncentracyjne” i jak z tym walczyć, Mosberg przypomniał, że „gdy takie myślenie pojawiło się w debacie publicznej rok temu, została wydana ustawa stanowiąca, że za stwierdzenie »polskie obozy« można zostać ukaranym”.",,
Znany działacz KOD: To „Szkło kontaktowe” rozpoczęło hejt w mediach,"– „Szkło kontaktowe” doprowadziło tak naprawdę do nastrojenia społeczeństwa w kierunku klasy politycznej. „Szkło kontaktowe”, wyśmiewając się z tej drugiej nie-naszej strony, co nam się strasznie podobało, tak naprawdę zaczęło hejt w mediach – powiedział Mariusz Malinowski, redaktor naczelny związanego z totalną opozycją portalu Video-KOD.","Mariusz Malinowski zabrał głos 8 maja, w trakcie spotkania „Polityka nienawiści i prześladowania w sferze publicznej”, zorganizowanego przez Fundację Otwarty Dialog w Warszawie. Związany z KOD  Malinowski stwierdził wtedy, że nadawany w TVN program satyryczny „Szkło kontaktowe” „rozpoczął hejt w mediach”. – Chciałbym państwu przypomnieć, co działo się, kiedy zaczęło się „Szkło kontaktowe”. „Szkło kontaktowe” doprowadziło tak naprawdę do nastrojenia społeczeństwa w kierunku klasy politycznej. „Szkło kontaktowe”, wyśmiewając się z tej drugiej nie-naszej strony, co nam się strasznie podobało, tak naprawdę zaczęło hejt w mediach – mówił Malinowski. Jak dodał, „mediom nie opłaca się w tej chwili nie opowiadać tej historii nienawiści między dwoma plemionami i pokazywać, jak my się ze sobą tłuczemy”.",,
"„Wspieramy Ukrainę w walce o integralność”, „Polska naszym przyjacielem”","– To ważne, że Polska mówi jednym głosem z Ukrainą i nazywa rosyjską agresję po imieniu – powiedział w piątek Petro Poroszenko. Wraz z Andrzejem Dudą wzięli udział w konferencji prasowej zorganizowanej w Pałacu Prezydenckim. – Polska wspiera Ukrainę o odzyskanie terytorium – powiedział Duda.","Petro Poroszenko rozpoczął w piątek oficjalną wizytę w naszym kraju. Przed południem spotkał się z prezydentem Andrzejem Dudą. Podczas wspólnej konferencji prasowej podkreślili, że termin wizyty nie jest przypadkowy. – 25 lat temu rozpoczęliśmy stosunki dyplomatyczne – powiedział Poroszenko, a Andrzej Duda przypomniał, że Polska była pierwszym krajem, który uznał Ukrainę za suwerenne państwo. – Przez ten czas nasze relacje się nie zmieniły – powiedział Duda i dodał, że Polska „cały czas stoi przy Ukrainie”. Plan wizyty Oficjalną okazją do spotkania Andrzeja Dudy i Petra Poroszenki jest 25. rocznica uznania przez Polskę niepodległości Ukrainy. Tematy rozmów prezydentów to  m.in. sytuacja w Zagłębiu Donieckim, współpraca przemysłu wojskowego oraz bezpieczeństwo energetyczne. Po południu w Belwederze wezmą udział w konferencji „Polska-Ukraina. Partnerstwo w praktyce. 25-lecie uznania niepodległości Ukrainy przez Polskę”. Petro Poroszenko spotka się również z premier Beatą Szydło oraz z marszałkami Sejmu i Senatu.",,
"Nie żyje Tadeusz Szyma, członek rady programowej TVP","Tadeusz Szyma, polonista, filozof, dziennikarz, poeta i wykładowca akademicki. Zmarł w wieku 76 lat.","Tadeusz Szyma był krytykiem filmowym, scenarzystą i współautorem filmów dokumentalnych. Był też autorem kilku filmów dokumentalnych poświęconych papieżowi Janowi Pawłowi II i dokumentów, których bohaterami są m.in. królowa Jadwiga, kardynał Adam Sapieha i arcybiskup Józef Teodorowicz.W latach 1978 – 1991 był redaktorem „Tygodnika Powszechnego”. W latach 1991 – 2015 pracował w Telewizji Polskiej, m.in. pełnił funkcję kierownika Działu Dokumentu Programu 1 oraz członka rady programowej TVP.Pełnił rolę eksperta w Polskim Instytucie Sztuki Filmowej, był współpracownikiem miesięcznika „Kino” i tygodnika „Niedziela”.",,
Zamachy w pobliżu tureckiej granicy. Wśród ofiar śmiertelnych są dzieci,"Jedenastu cywilów zginęło w czwartek w syryjskiej miejscowości Afrin w wyniku eksplozji samochodu pułapki. Jest też wielu rannych, niektórzy są w ciężkim stanie – poinformowały miejscowe źródła medyczne.","Według Syryjskiego Obserwatorium Praw Człowieka wśród ofiar śmiertelnych są dzieci.Afrin to miasto leżące na północ od Aleppo w pobliżu granicy z Turcją. Do marca zeszłego roku było kontrolowane przez kurdycją milicję YPG (Ludowe Jednostki Samoobrony), po czym zostało przejęte przez turecką armię, wspieraną przez islamistyczne bojówki.W czwartek po południu także w Kamiszli w pobliżu granicy z Turcją eksplodował ładunek wybuchowy, umieszczony w samochodzie przed miejscowym kościołem. Rannych zostało osiem osób. Odpowiedzialność za ten atak wzięło na siebie Państwo Islamskie.",,
Ksenia Sobczak najmniej godna zaufania. Rosjanie wolą Putina,"Planująca udział w przyszłorocznych wyborach prezydenckich w Rosji dziennikarka i prezenterka telewizyjna Ksenia Sobczak zajęła pierwsze miejsce na liście osób publicznych, którym Rosjanie najbardziej nie ufają – wynika z sondażu Centrum Lewady.","Wyniki sondażu niezależnego ośrodka badania opinii publicznej Centrum Lewady, w którym badano też ocenę działalności władz, publikuje w czwartek rosyjski portal newsru.com.W „ratingu nieufności” – jak nazywa to portal – Sobczak, która zebrała 16 proc. głosów ankietowanych, wyprzedziła premiera Dmitrija Miedwiediewa (13 proc.), a także opozycjonistę Aleksieja Nawalnego i szefa nacjonalistycznej Liberalno-Demokratycznej Partii Rosji Władimira Żyrinowskiego (obaj po 12 proc.). Prezydentowi Władimirowi Putinowi nie ufa wg tych badań 6 proc. Rosjan.Rosjanie wierzą Putinowi? Putin natomiast otwiera niezmiennie listę tych, którym Rosjanie wierzą najbardziej. Jest takich 60 proc. Kolejne miejsce – z dużym dystansem do lidera - zajmuje minister obrony Siergiej Szojgu (30 proc.). 27 proc. darzy zaufaniem ministra spraw zagranicznych Siergieja Ławrowa. Pracę Dumy Państwowej aprobuje 41 proc., a nie aprobuje jej 57 proc. ankietowanych, działalność rządu cieszy się uznaniem 48 proc. pytanych, 51 proc. jej nie aprobuje.Sondaż przeprowadzono na reprezentatywnej grupie 1,6 tys. osób w 137 miejscowościach w 48 regionach Rosji w dniach 20-24 października.Sobczak i Nawalny Portal newsru.com przypomina, że Ksenia Sobczak poinformowała o zamiarze ubiegania się o fotel prezydencki 19 października i że obiecała wycofać kandydaturę, jeśli do wyborów zostanie dopuszczony Aleksiej Nawalny. Tymczasem rosyjski anglojęzyczny magazyn „New Times” twierdzi, że to Kreml zaproponował Sobczak udział w wyborach w zamian za powrót do państwowej telewizji. Eksperci cytowani przez dziennik „RBK” oceniają, że kandydatura Sobczak nie mogła nie być uzgodniona z Kremlem. Szef Centrum Technologii Politycznych Igor Bunin określił przy tym Sobczak jako postać kompromisową dla Kremla i dla elektoratu liberalnego. Zdaniem innego politologa, Abbasa Gałlamowa, Sobczak to „idealna rywalka dla Putina”. Krytyka z jej strony nie będzie zagrażać prezydentowi, bo Sobczak jest „symbolem świata przepychu i luksusu, które mocno irytują przeważającą większość Rosjan” – mówi Gałlamow.Córka oligarchy 35-letnia Sobczak, dziennikarka i gwiazda telewizyjna, to córka pierwszego demokratycznie wybranego mera Petersburga Anatolija Sobczaka. Jego zastępcą był niegdyś Władimir Putin. Od 2012 r. jest związana z antykremlowską opozycją.",,
77 lat temu Niemcy utworzyli karną kompanię kobiet w KL Auschwitz,25 czerwca 1942 r. Niemcy utworzyli w Auschwitz karną kompanię kobiet. Był to odwet za ucieczkę z obozu Polki Janiny Nowak. Więźniarki umieścili w budynku starej szkoły w Borze/Budach.,"Rocznicę upamiętnią we wtorek m.in. przedstawiciele samorządu Brzeszcza, korpusu dyplomatycznego, a także miejscowej Fundacji Pobliskie Miejsca Pamięci Auschwitz-Birkenau, opiekującej się budynkiem po karnej kompanii. Złożą kwiaty przy budynku dawnej szkoły.Po ucieczce z obozowego komanda kobiecego Janiny Nowak Niemcy zaostrzyli dyscyplinę, stosując odpowiedzialność zbiorową. – Wszystkim 200 kobietom z jej komanda ogolono głowy. Komando przekształcono w karną kompanię. 25 czerwca Niemcy odesłali polskie więźniarki, a także 200 Żydówek, m.in. ze Słowacji, Jugosławii i Czech, do utworzonego podobozu w Borze/Budach – powiedziała prezes Fundacji Pobliskie Miejsca Pamięci Auschwitz-Birkenau Agnieszka Molenda.Polki – i część więźniarek żydowskich – zostały ulokowane w przedwojennym murowanym budynku szkoły, a reszta Żydówek w stojącym obok drewnianym baraku. Więźniarkami funkcyjnymi w karnej kompanii były Niemki, głównie prostytutki i kryminalistki przeniesione z innych obozów, np. z Ravensbrueck. 25 lipca 1942 r. trafiły do karnej kompanii także Żydówki francuskie, które esesmani uważali za komunistki. W tej grupie było kilka Polek, które emigrowały przed wojną do Francji.W drugiej połowie sierpnia 1942 r. Niemcy przenieśli do obozu żeńskiego w Birkenau 137 polskich więźniarek z komanda. – Tylko tyle przeżyło z 200 Polek, z których utworzono karną kompanię – powiedziała Molenda.W pierwszych dniach października w Budach doszło do masakry francuskich Żydówek. Esesman Pery Broad podawał, że jedna z Niemek – prostytutka Elfriede Schmidt, miała rzekomo dostrzec kamień w ręku Żydówki, wracającej z toalety do sypialni. Niemka wezwała na pomoc wartowników z SS twierdząc, że więźniarka ją pobiła. Broad sugerował, że powodem alarmu była próba spotkania się z mężczyzną, który był wartownikiem. Zamieszanie miało to ułatwić. Po alarmie dozorczynie wraz z wartownikami rozpoczęły rzeź: drągami, siekierami, kolbami karabinów lub wyrzucając z okna poddasza budynku zabiły 90 kobiet. Następnego dnia Niemcy zgładzili kobiety, które przeżyły masakrę, lecz odniosły rany. Z końcem marca 1943 r. karna kompania została zlikwidowana i przeniesiona do obozu kobiecego w KL Birkenau.Na początku kwietnia w podobozie w Borze/Budach Niemcy umieścili 200 Polek. Formalnie były one więźniarkami obozu kobiecego Auschwitz II-Birkenau. Z biegiem czasu stan osobowy systematycznie rósł. W marcu 1944 r. wynosił 455 Polek i Żydówek. Niemcy w podobozie utworzyli kilka komand do prac rolnych, robót leśnych, przy budowie kolejki wąskotorowej i wału przeciwpowodziowego.W styczniu 1945 r., w obawie przed sowiecką ofensywą, Niemcy ewakuowali podobóz.Niemcy założyli obóz Auschwitz w 1940 r., aby więzić w nim Polaków. Auschwitz II-Birkenau powstał dwa lata później. Stał się miejscem zagłady Żydów. W kompleksie obozowym funkcjonowała także sieć podobozów. W Auschwitz Niemcy zgładzili co najmniej 1,1 mln ludzi, głównie Żydów, a także Polaków, Romów, jeńców sowieckich i osób innej narodowości.",,
Biało-czerwona wigilia pod tęczą,"Nie kolorowa, ale narodowa. Taka zdaniem europosła Jacka Kurskiego powinna być tęcza na Placu Zbawiciela. Dziś pod spaloną przez  chuliganów konstrukcją partia zorganizowała wigilię z kolędowaniem, czerwonym barszczem i pasztecikami.","Europoseł i wiceprezes partii Jacek Kurski mówi, że czas na zmianę barw pięciokrotnie już palonej tęczy, bo tęcza wielokolorowa – symbol środowisk LGBT zawsze będzie prowokować, jako rodzaj przemocy symbolicznej w przestrzeni publicznej.– Jeżeli tęcza zostanie odbudowana, to powinna być w kolorach, które odwołują się do większościowego systemu wartości – mówił Jacek Kurski. Okoliczni mieszkańcy, goście wigilii pod tęczą, mieli podzielone zdania na temat kolorów konstrukcji. Jedni twierdzili, że na Placu Zbawiciela – ze względu na jego zabytkowy charakter – nie powinno być żadnych symboli. Inni, goście Solidarnej Polski, że biało-czerwona tęcza faktycznie może zjednoczyć. Niemniej w to, że nie będzie podpalana raczej nie wierzą. Solidarna Polska podkreśla, że wigilia pod konstrukcją tęczy jest głosem w dyskusji, jak powinna wyglądać tęcza na Placu Zbawiciela – budowana za pieniądze publiczne – i jakie powinna wyrażać wartości ideowe.",,
"Filozof tłumaczy, czemu PiS nie zdobyło jeszcze więcej głosów. „Hasło powinno być inne”","– Prawdopodobnie było tak, że fala wznosząca poparcia PiS załamała się dlatego, że obietnic było za dużo. Człowiek jest w stanie przyjąć trzy hasła. A to był wyścig obietnic – mówił w programie TVP „Kobiecym okiem” - Józef Orzeł, filozof, były poseł, twórca Klubu Ronina. Według niego Prawo i Sprawiedliwość powinno przyjąć hasło „PiS oddał Polakom, to, co PO zabrała”.","– Do połowy września wydawało się, że PiS jest na fali i wygra wybory łatwo do Sejmu i Senatu. Okazało się, że ta fala wynosząca PiS się załamała. (…) Prawdopodobnie było tak, że fala załamała się dlatego, że obietnic było za dużo. Według mnie, człowiek jest w stanie przyjąć trzy hasła. A to był wyścig obietnic - mówił Orzeł. - Jedna z nich, czyli postulat podniesienia pensji minimalnej wcale nie wystraszyła przedsiębiorców, którzy i tak głosowali za PiS-em. Przestraszyli się tego pracownicy małych firm w wieku 50-60 lat, szczególnie w Polsce wschodniej, bo ocenili, że ich szefów nie będzie stać na takie podwyżki. Ci ludzie nie poszli na wybory. To może być jedna z przyczyn – mówił Orzeł. Jak stwierdził, jest to opinia oparta o spostrzeżenia analityków z zaplecza samej partii rządzącej. Orzeł uważa, że PiS powinien przyjąć hasło „PiS oddał Polakom, to, co PO zabrała”.  – Ciągle nie rozumiem tego, że PiS nie przyjmuje tego jako swojego hasła, bo ono jest najprostsze i absolutnie prawdziwe. Gdyby ekonomiści policzyli, co przez osiem lat rządów PO zabrało Polakom, to właśnie PiS stara się to oddać. W tym sensie jest sprawiedliwe i robi to zgodnie z prawem – stwierdził.",,
"Opanowywał, gwałcił, potem – kontrolował w dorosłym życiu. Zielke o Sadowskim","Krzysztof Sadowski uwodził dzieci, molestował i gwałcił, a później je opanowywał i kontrolował, również w dorosłym życiu – powiedział dziennikarz i autor książek Mariusz Zielke. Kilka tygodni temu ujawnił on, że znany muzyk, pianista jazzowy i kompozytor wykorzystywał seksualnie uczestniczki programów „Tęczowy Music Box” i „Co jest grane?”. Zielke wymienił także media, które próbował zainteresować tematem – bezskutecznie.","– Z tego co wiem, po osiągnięciu wieku, w którym przestawały go (Krzysztofa Sadowskiego – przyp. red.) interesować seksualnie, nie utrzymywał z nimi kontaktów intymnych, natomiast nadal sprawował nad nimi pełną kontrolę – powiedział Zielke na antenie TVP Info.Autor nie ma wątpliwości, co do prawdziwości relacji osób, które zgłosiły się do niego i opowiedziały o wykorzystywaniu seksualnym przez Krzysztofa Sadowskiego. – Te osoby są zupełnie z innych środowisk, a ich relacje są bardzo zbliżone, również w sferze intymnej – ocenił Zielke.Przyznał, że wie o 20 ofiarach Sadowskiego na przestrzeni 40 lat. – Pierwsze przypadki były z lat 70. Tych pierwszych nie jestem w stanie udowodnić, ponieważ te opisy są na tyle ogólnikowe, że nie jestem pewny, czy są prawdziwe. Natomiast wszystkie inne jestem w stanie udowodnić – powiedział. – Opisy tego, co robił pan Sadowski, jakim modus operandi (sposobem działania – red.) się wykazywał, w jaki sposób uwodził te dzieci, a później opanowywał i kontrolował; on doskonalił przez lata system doboru ofiar i kontroli nad nimi – stwierdził Zielke. Jego zdaniem „tak dużej sprawy – nie tylko w środowisku medialnym, ale w ogóle w Polsce – jeszcze nie było”. – Jest to sprawa apolityczna w kontekście jej wyjaśnienia i walki z pedofilią – zaznaczył.Sam temat trafił do Mariusza Zielkego przypadkiem. – Od 10 lat jestem pisarzem, (…) nie chciałem się nim zajmować dziennikarsko, bo to nie jest mój zawód – wyznał. Ujawnił, że próbował „oddać” ten temat dziennikarzom dużych mediów; kontaktował się m.in. z gazetami „Fakt” i „Super Express” oraz portalem śledczym oko.press, „kojarzonym z »Gazetą Wyborczą«”. – Samej „Wyborczej” nie próbowałem tego tematu oddać z tego względu, że przez kilka lat próbowałem zainteresować ich kilkoma innymi tematami i nie były one podejmowane – podkreślił Zielke.",,
Abp Jędraszewski: Z przesłaniem o Jezusie zmartwychwstałym apostołowie poszli w świat,"Z przesłaniem o Chrystusie ukrzyżowanym i zmartwychwstałym poszli apostołowie na cały świat. W ten właśnie sposób zaczęły się widzialne dzieje Kościoła, które trwają – powiedział metropolita krakowski abp Marek Jędraszewski w Wielką Sobotę.","Arcybiskup Marek Jędraszewski w wielkanocnym orędziu przypomniał historię pustego grobu i zmartwychwstania. Jak podkreślił, „pusty grób Jezusa nie miał prawa w ogóle się zdarzyć”, co wynikało z pewności, że Jezus zmarł na krzyżu. O śmierci mówił m.in. naoczny świadek, św. Jan, piszący o przebitym boku Jezusa, z którego „natychmiast wypłynęła krew i woda”. Gwarancją tego, że martwe ciało Chrystusa rzeczywiście spoczywa w grobie, stała się, następnie – mówił metropolita – decyzja Piłata, który przy nim postawił zbrojną straż. Arcybiskup opisywał, że niezwykłemu faktowi pustego grobu towarzyszyło ukazanie się aniołów, którzy rzekli do niewiast: „Dlaczego szukacie żyjącego wśród umarłych? Nie ma Go tutaj; zmartwychwstał”. – Z tym przesłaniem o Chrystusie ukrzyżowanym i zmartwychwstałym poszli apostołowie na cały świat. W ten właśnie sposób zaczęły się widzialne dzieje Kościoła, które trwają po dzień dzisiejszy – podkreślił Jędraszewski. – Znajdując się w tym właśnie miejscu, dzisiaj, w wigilię wielkanocną 2019 roku, przy relikwiach świętych Stanisława i Jadwigi, nieopodal grobów naszych królów, przywódców i wodzów, wobec prochów naszych narodowych wieszczów doświadczamy owej niewysłowionej bliskości naszej ojczyzny, która pozwala nam poprzez swoje chrześcijańskie dzieje, w tym również przez wiarę naszych spoczywających na Wawelu wielkich Polaków, odkrywać Chrystusa, który stał się miarą naszego człowieczeństwa – powiedział Jędraszewski. Jak zaznaczył, ukrzyżowany i zmartwychwstały Jezus najpełniej ukazuje „prawdę o człowieku jako istocie stworzonej na obraz i podobieństwo Boże; prawdę o godności człowieka i jego ostatecznym powołaniu do wiecznej szczęśliwości; prawdę o świętości ludzkiego życia od chwili poczęcia do naturalnej śmierci; prawdę o małżeństwie jako związku kobiety i mężczyzny; prawdę o rodzinie jako podstawowej komórce społecznej”. Metropolita przywołał także poemat kard. Wojtyły „Rozważanie o śmierci” z 1975 r. Tematem utworu jest przemijanie, życie i śmierć. – Przechodzenie poprzez śmierć ku życiu/ jest tajemnicą./ Tajemnica – to zapis głęboki/ dotychczas nie odczytany do końca – przywołał metropolita fragment utworu Wojtyły. Orędzie arcybiskup zakończył życzeniami, by „życie stawało się pełnym nadziei wkraczaniem w tajemnicę »przechodzenia poprzez śmierć ku życiu«; przechodzenia za naszym Panem Jezusem Chrystusem, który umarł i zmartwychwstał; który jest naszą drogą prowadzącą do pełni życia; który jest najwyższą i ostateczną prawdą o Bogu i o nas samych”.",,
"Mogą wykrywać się nawzajem, unikać kolizji nawet w środku miasta. Prezydent na testach dronów","Technologie, które umożliwią dronom wykrywanie się nawzajem, komunikację i unikanie kolizji – i to w dodatku w środku miasta – testują inżynierzy z USA przy udziale Polaków. Manewry obejrzał w Newadzie prezydent Andrzej Duda.","Podczas wizyty w Stanach Zjednoczonych prezydent Andrzej Duda oglądał test dronów w terenie zurbanizowanym – w Reno w Newadzie. Testy są częścią projektu NIAS-NASA-ILOT. To największy polsko-amerykański projekt testowania bezzałogowych statków powietrznych. Jedyną instytucją zagraniczną zaproszoną do udziału w amerykańskich manewrach jest Sieć Badawcza Łukasiewicz – Instytut Lotnictwa (ILOT) – poinformowano na stronie instytutu. W testach bierze udział m.in. dron rozwijany w ILOT, który przeszedł wszystkie etapy wielopoziomowej integracji wymaganej, aby wziąć udział w manewrach. I do tego właśnie zaproszono Polaków. Na stronie ILOT poinformowano, że testy koordynuje NASA's Ames Research Center we współpracy z Nevada Institute of Autonomous Systems (NIAS) oraz Federal Aviation Administration (FAA). W testach biorą udział instytucje akademicko-naukowe oraz znaczące światowe firmy działające na rynku dronowym. – Działania NASA wkroczyły w tym roku na poziom TCL4 - oznacza to, że po raz pierwszy testy odbyły się poza zasięgiem wzroku operatorów w kontrolowanej przestrzeni na terenie miejskim. Podczas wcześniejszych testów w Reno, przestrzeń wyłączono z ruchu kołowego i pieszego – podsumowują przedstawiciele instytutu. Loty realizowało kilka bezzałogowców jednocześnie na trasach pomiędzy wysokimi budynkami. Kluczowe dla tych testów było skupienie się na technologiach, które w przyszłości zapewnią bezpieczeństwo tego typu lotów w warunkach miejskich. Testy prowadzono również w warunkach, w których dron znajdował się poza zasięgiem wzroku operatora.",,
Brexit stał się faktem. Wielka Brytania opuściła Unię Europejską,"Specjalny zegar przy Downing Street odmierzał czas do brexitu, który nastąpił punktualnie o północy czasu środkowoeuropejskiego, a o 23 czasu londyńskiego. Wielka Brytania wystąpiła z Unii Europejskiej. Równocześnie zaczął się 11-miesięczny okres przejściowy, podczas którego relacje pozostaną w dużej mierze niezmienione.","O północy, gdy Wielka Brytania formalnie wyszła ze Wspólnoty, zwolennicy brexitu zebrani  m.in. wokół pomnika Winstona Churchilla przy Pałacu Westminsterskim,  przytulali się i całowali, wznosili radosne okrzyki, puszczali balony i odpalali fajerwerki.  Skandowali hasła: „Wolność!” oraz „Brexit!”. Śpiewali też „Rule Britannia” – drugi, mniej formalny hymn Zjednoczonego Królestwa. Wielu zebranych ubranych było w czerwone, białe i niebieskie barwy flagi Union Jack.Wyjście Wielkiej Brytanii z UE to konsekwencja referendum przeprowadzonego 23 czerwca 2016 r., w którym za takim rozwiązaniem opowiedziało się 52 proc. głosujących.  – Najważniejszą rzeczą do powiedzenia dziś wieczorem jest to, że nie jest to koniec, ale początek. To jest moment, w którym nastaje i kurtyna idzie w górę otwierając nowy akt. To chwila prawdziwej narodowej odnowy i zmiany – powiedział brytyjski premier Boris Johnson w nagraniu zamieszczonym w mediach społecznościowych na godzinę przed wystąpieniem z kraju z UE.   Faktycznie dla Wielkiej Brytanii jest to nowy akt  – opuszcza Unię po 47 latach i miesiącu członkostwa (weszła do ówczesnej Europejskiej Wspólnoty Gospodarczej 1 stycznia 1973 r.) – oraz po ponad 3,5 roku ciągnących się sporów politycznych o kształt brexitu. Jest to też nowy akt, a raczej jak powiedział w piątek wieczorem prezydent Francji Emmanuel Macron „historyczne ostrzeżenie” dla Unii – nigdy wcześniej nie zdarzyło się, by jakiekolwiek państwo członkowskie z niej wystąpiło. Wyjście z UE bez wielkiej fety  Pomimo symbolicznej doniosłości tego wydarzenia, oficjalne obchody w Wielkiej Brytanii były bardzo stonowane. W piątek w ciągu dnia odbyło się wyjazdowe posiedzenie rządu w Sunderland w północno-wschodniej Anglii, co symbolicznym wyborem, bo to jeden z okręgów w tym mieście jako pierwszy podał po referendum, że wygrali tam zwolennicy wyjścia z UE. Natomiast wieczorem Johnson wydał na Downing Street przyjęcie dla ministrów, współpracowników i działaczy partyjnych.   Rezygnacja z wielkiej fety była celowym działaniem - kilka lat sporów o brexit mocno podzieliły kraj i publiczne świętowanie przez premiera zwycięstwa nie pomogłoby w zaleczeniu tych podziałów. A Johnson po zwycięstwie w grudniowych wyborach do Izby Gmin nie raz deklarował, że teraz jest czas na pojednanie.   Co nie znaczy, że wyjście z Unii nie było fetowane przez zwolenników brexitu i opłakiwane przez ich przeciwników. Najważniejsze obchody tych pierwszych, zorganizowane przez Nigela Farage'a – który od ponad ćwierć wieku walczył o wyjście z Unii – odbyły się przed siedzibą parlamentu w Londynie. Wprawdzie publiczna zbiórka pieniędzy na to, żeby przechodzący akurat renowację Big Ben mógł wybić historyczny moment zakończyła się niepowodzeniem, ale nie zepsuło to szczególnie nastroju tam zgromadzonych. Emocje wciąż nie opadły  Ale różnego rodzaju zgromadzenia i manifestacje odbywały się praktycznie w całym kraju, co pokazuje, że emocje związane z brexitem jeszcze nie opadły i zaleczenie tych podziałów będzie trudne. Nie jest nawet pewne, czy Zjednoczone Królestwo to przetrwa jako jedno państwo, bo Szkoci, którzy wyraźnie opowiedzieli się za pozostaniem w Unii, coraz głośniej domagają się nowego referendum niepodległościowego.   Tym, co łączy zwolenników i przeciwników brexitu jest świadomość, że tak naprawdę on się jeszcze nie skończył, bo dopiero najbliższe 11 miesięcy rozstrzygnie jak będą wyglądać przyszłe relacje Wielkiej Brytanii z UE. Niewiele zmian w tym roku  Na razie wyjście z UE niewiele zmienia w życiu zwykłych ludzi. Główną zmianą jest to, że Wielka Brytania opuściła wszystkie unijne instytucje - wygasły mandaty brytyjskich europosłów, premier nie będzie uczestniczył w unijnych szczytach, a członkowie rządu - w posiedzeniach ministerialnych. Ale ponieważ Londyn nadal będzie płacił składki do budżetu UE, musi przestrzegać unijnych praw i regulacji, pozostanie członkiem jednolitego rynku i unii celnej, oznacza to, że na 11 miesięcy w praktyce stanie się niegłosującym członkiem UE.   Do końca okresu przejściowego nic się nie zmieni także w codziennych sprawach - tak samo jak dotychczas można będzie podróżować, pracować czy studiować w Wielkiej Brytanii. Jednak ci obywatele UE, którzy będą chcieli w niej pozostać, muszą do czerwca 2021 r. złożyć wniosek o status osoby osiedlonej.   W ciągu tych 11 miesięcy powinny się rozpocząć i zakończyć negocjacje w sprawie przyszłych relacji między Wielką Brytanią a UE, w tym przede wszystkim handlowych, co zdaniem rządu w Londynie jest możliwe, a według Brukseli - bardzo trudne. Jeśli się to nie uda - i Wielka Brytania nie zwróci się o przedłużenie okresu przejściowego - od początku 2021 r. handel będzie się odbywał na ogólnych warunkach Światowej organizacji Handlu, czy czyli będą obowiązywać cła i regulacje pozataryfowe. Boris Johnson zapowiada jednak, że w żadnej sytuacji nie będzie chciał przedłużania okresu przejściowego.",,
Kurs rubla spadł po rosyjskim ataku na ukraińskie okręty,"Kurs rubla spadał na moskiewskiej giełdzie pod wpływem wydarzeń w Cieśninie Kerczeńskiej, gdzie Rosja w niedzielę ostrzelała i zajęła trzy okręty Ukrainy. W pierwszej połowie dnia dolar umocnił się o 58 kopiejek; kurs wynosił 66,77 RUB za dolara.","Kurs euro podniósł się o 85 kopiejek i wynosił 75,9 rubla za 1 euro. W pierwszej połowie dnia (do godz. 14 czasu lokalnego, czyli godz. 12 czasu polskiego) na moskiewskiej giełdzie spadały również kursy akcji. Jak oceniają eksperci cytowani przez dziennik gospodarczy „Wiedomosti”, na kursy walut wpływają wydarzenia w Cieśninie Kerczeńskiej, które mogą oznaczać, że wprowadzone zostaną kolejne sankcje zachodnie wobec Rosji. Eksperci zastrzegają przy tym, że osłabienie rubla może być krótkotrwałe i ograniczyć się do jednego, dwóch dni.",,
"Papież modlił się za uchodźców, szczególnie muzułmanów Rohingya","Na zakończenie środowej audiencji ogólnej w Watykanie papież
zachęcił do szczególnej modlitwy w intencji dyskryminowanych
i prześladowanych członków muzułmańskiej grupy etnicznej
Rohingya, pochodzącej z północnej części stanu Arakan w Mianmarze
(dawna Birma)","– Powracam do obchodzonego dziś Międzynarodowego Dnia Modlitwyi Refleksji w Intencji Walki z Handlem Ludźmi. Jest on obchodzony w dzień wspomnienia św. Józefiny Bakhity. Ta afrykańska dziewczyna była niewolnicą, wyzyskiwaną, poniżaną, a mimo to nie utraciła nadziei i rozwijała wiarę, aby wreszcie jako imigrantka trafić do Europy. Tutaj czując Boże powołaniem została zakonnicą – powiedział Franciszek i wezwał do modlitwy: - Prośmy św.Józefinę Bakhitę w intencji wszystkich imigrantów, uchodźców, wyzyskiwanych, którzy bardzo cierpią”.   „Nasi bracia i siostry cierpią od lat”  Mówiąc o imigrantach, ludziach wypędzonych, wyzyskiwanychFranciszek wraz obecnymi na audiencji modlił się szczególnieza  „braci i siostry Rohingya, wypędzonych z Birmy, udających się z jednego miejsca w drugie, bo nie chcą ich przyjąć”. – Sąto ludzie dobrzy, spokojni. Nie są chrześcijanami, ale to dobrzyludzie, to nasi bracia i siostry. Cierpią od wielu lat. Bylitorturowani, zabijani jedynie z tego powodu, że kontynuowaliswoje tradycje, swoją muzułmańską wiarę. Módlmy się za nich.Zachęcam was, byśmy się pomodlili do naszego Ojca, który jestw niebie. Wszyscy razem. Za naszych braci i siostry Rohingya”– powiedział papież i odmówiono modlitwę „Ojcze nasz...”.",,
Erdogan: Nie wycofamy się z zakupu rosyjskich rakiet S-400,"Prezydent Turcji Recep Tayyip Erdogan oświadczył, że nie wycofa się z zakupu od Rosji systemów rakietowych S-400 mimo ostrzeżeń Amerykanów. Jak ocenił, przedstawiona przez USA oferta sprzedaży Turcji rakiet Patriot nie jest tak dobra, jak oferta Rosjan.","– Mamy umowę (z Rosją). Jesteśmy zdeterminowani. Nie ma mowy o wycofywaniu się – podkreślił Erdogan, cytowany przez oficjalną turecką agencję Anatolia. Transakcja ta od początku wzbudza duże kontrowersje zarówno w całym NATO, jak i w Stanach Zjednoczonych, które grożą Ankarze wstrzymaniem programu wprowadzania na uzbrojenie Turcji amerykańskiego myśliwca F-35. Kwestia zakupu S-400 ma być głównym tematem rozmów Erdogana i prezydenta USA Donalda Trumpa na szczycie G-20, który w dniach 28-29 czerwca odbędzie się w japońskiej Osace. Ankara od dłuższego już czasu zabiega o utworzenie dwustronnej grupy roboczej, która oceniłaby stopień zagrożenia systemu S-400 dla samolotów F-35. To odpowiedź Turcji na obawy ekspertów NATO, którzy uważają, że radary zainstalowane w rosyjskiej broni nauczą się dostrzegać i śledzić amerykańskie myśliwce, przez co niewykrywalność F-35 stanęłaby pod dużym znakiem zapytania.",,
Prezes TK: złożymy zażalenie na decyzję sędziego Łączewskiego,"– Trybunał pracuje, odbywają się posiedzenia sędziów – powiedziała prezes TK Julia Przyłębska, odpierając w programie „Gość Wiadomości” zarzuty, jakoby TK pod jej kierownictwem pracował mniej, niż gdy szefował mu jej poprzednik.
Zapowiedziała też złożenie zażalenia na decyzję sędziego warszawskiego sądu rejonowego w sprawie, której stroną jest Trybunał Kononstytucyjny.","Sędzia Wojciech Łączewski odroczył postępowanie i czeka do momentu, aż Sąd Najwyższy udzieli odpowiedzi na pytanie prawne w sprawie legalności wyboru obecnych władz TK. W grę wchodzi kwestia pełnomocnictwa dla radcy prawnego, który reprezentuje trybunał w sądzie.Julia Przyłębska powiedziała, że sądy powszechne nie mają kompetencji do oceny ważności wyboru władz TK. Podkreśliła przy tym, że udzielenie przez Sąd Najwyższy odpowiedzi na pytanie prawne dla sprawy, którą prowadzi sędzia Łączewski, może nie mieć żadnego znaczenia. Sprawę, w której decyzję podjął sędzia Wojciech Łączewski, wytoczył Trybunałowi jeden z biznesmenów. Po odroczeniu procesu Trybunał Konstytucyjny wydał oświadczenie, w którym napisano, że postępowanie sądu rejonowego „wpisuje się w dostrzegane ostatnio publicznie, niebezpieczne dla państwa prawa, próby przekraczania konstytucyjnych i ustawowych kompetencji przez pracowników wymiaru sprawiedliwości”. Nie dzielić sędziów na lepszych i gorszych Prezes TK zapewniła, że trybunał działa normalnie. – W porównywalnym okresie w ubiegłym roku wydane zostało jedno orzeczenie mniej. W tym okresie w ubiegłym roku wydano 15 (orzeczeń), my wydaliśmy 16 – podkreśliła Julia Przyłębska, komentując zarzuty dotyczące pracy trybunału.  – Myślę, że te zarzuty nie dotyczą tylko grupy sędziów nielubianych przez te elity, takie najbardziej oświecone, ale dotyczą wszystkich sędziów. Przecież pozostali też pracują, pobierają wynagrodzenie, przychodzą do TK. Rozumiem, że zarzuty, które kieruje pan sędzia w stanie spoczynku Andrzej Rzepliński, czy pan prof. Marcin Matczak, który mówi, że trybunał został obalony, powstał nowy – to mówi zarówno do nas, jak i do tej drugiej grupy – powiedziała. Przyłębska zaapelowała aby przestali dzielić sędziów na lepszych i gorszych, na strony polityczne. – Sędziów PiS-woskich i co? PO-wskich? Drodzy państwo, wszyscy jesteśmy sędziami TK i służymy dla tej ojczyzny i dla tego społeczeństwa jak najlepiej potrafimy – stwierdziła. Dodała, że jeśli będzie powtarzane, że TK nie działa, nie istnieje, że sędziowie są niekompetentni, to w przeciętnym człowieku powstanie myśl, że ten trybunał jest do niczego. – Będę próbowała pokazać, że tak nie jest, choć nie jest to proste – stwierdziła. Jako przykład podała wykłady, które są organizowane w TK i na które przychodzi wiele osób. – Zamierzam wyjeżdżać za granicę i opowiedzieć, co się dzieje w polskim TK. Może to spowoduje, że zmieni się ta narracja i klimat wokół TK, czego sobie i sędziom, jak również pracownikom życzę – powiedziała.",,
Niemcy: Zbezczeszczono cmentarz żydowski,Niemiecka policja prowadzi śledztwo w sprawie zbezczeszczenia żydowskiego cmentarza w mieście Geilenkirchen w Nadrenii Północnej-Westfalii. Sprawcy przewrócili ponad 40 kamieni nagrobnych i pomazali je niebieską farbą.,"Według świadków aktu wandalizmu dokonały dwie osoby w kominiarkach. Policja zatrzymała sprawców niedaleko miejsca zdarzenia. Mieli przy sobie puszki z farbą w sprayu oraz kominiarki.Zatrzymanymi okazali się 21-latek i 33-latek, którzy wcześniej byli notowani przez policję. Decyzją sądu zostali zwolnieni.Według dziennika „Bild” podejrzani są prawicowymi ekstremistami. Policja nie potrwierdziła tego i nie podała żadnych dalszych informacji.",,
Dworczyk: Wprowadzanie cenzury związanej z poprawnością polityczną nie jest dobre,"Trudno bronić sposobu wypowiedzi prof. Aleksandra Nalaskowskiego, ale nie uważam, że to dobre, jeśli na uczelniach zaczyna się wprowadzać cenzurę związaną z poprawnością polityczną. To właśnie tam powinny ścierać się najróżniejsze poglądy – uważa szef Kancelarii Prezesa Rady Ministrów Michał Dworczyk.","Postępowanie wyjaśniające wobec prof. Nalaskowskiego – jak oświadczono w środę na stronie Uniwersytetu Mikołaja Kopernika w Torunia – dotyczy „sformułowań użytych w artykule prasowym poświęconym osobom o odmiennej orientacji seksualnej”. Chodzi o jego felieton zatytułowany „Wędrowni gwałciciele”, który ukazał się w ubiegłotygodniowym numerze „Sieci”. Ze względu na potrzebę wyjaśnienia sprawy rektor UMK zawiesił profesora w obowiązkach nauczyciela akademickiego na trzy miesiące. „Nauczyciele akademiccy zatrudnieni na UMK zobowiązali się okazywać szacunek wobec każdego człowieka” –  napisał w uzasadnieniu decyzji.O tę kwestię pytany był w TVP Info szef kancelarii premiera Michał Dworczyk. Jego zdaniem „trudno bronić” sposobu wypowiedzi użytego przez prof. Nalaskowskiego. – Ale ja nie uważam, że to jest dobre, jeżeli na uczelniach zaczyna się wprowadzać cenzurę związaną z poprawnością polityczną – zaznaczył.Jak podkreślał, „uczelnie powinny być takim miejscem, gdzie powinny ścierać się poglądy nawet najbardziej różne, nawet najbardziej skrajne”. – Mało tego, tak się dzieje. Problem polega na tym, że tak się dzieje do tego momentu, kiedy to są poglądy liberalne czy związane ze środowiskami lewicowymi czy lewackimi – ocenił Dworczyk.",,
Łukaszenka może być zadowolony. Rosjanie niechętni dążeniom Kremla,"Większość Rosjan jest przeciwna głębokiej integracji z Białorusią – podało radio Echo Moskwy. Rozgłośnia opublikowała wyniki badań sondażowych, przeprowadzonych przez Centrum Analityczne Jurija Lewady.","Moskwa od kilku lat zabiega o zintegrowanie rosyjskich i białoruskich systemów społeczno–gospodarczych, w tym bankowego, walutowego, celnego i wizowego. Przeciwko takiej integracji protestuje białoruska opozycja, obawiając się utraty suwerenności.    Według Centrum Lewady tylko 23 proc. Rosjan opowiada się za rosyjsko–białoruską integracją. Wśród tych osób zaledwie 10 proc. chciałoby, aby Rosja wchłonęła Białoruś, a 13 proc. proponuje utworzenie nowego państwa ze wspólnym rządem. Najwięcej, bo 44 proc. Rosjan opowiedziało się jedynie za integracją ekonomiczną, bez łączenia systemów państwowych.  Agencja Informacyjna RBK, która szczegółowo omówiła wyniki sondażu, jednocześnie podkreśliła, że zabiegi Moskwy o ściślejszą integrację z Mińskiem nie powiodły się.   RBK przypomniała, że Aleksander Łukaszenka nie zgodził się na proponowane przez Rosję warunki dostaw gazu i ropy i rozpoczął działania mające uniezależnić Białoruś od rosyjskich surowców. Zdaniem niezależnych ekspertów postępowanie białoruskiego prezydenta jest jedynie grą polityczną, ale w ostatecznym rozrachunku oddala zagrożenie wchłonięcia Białorusi przez Rosję.",,
Macron: Unijna solidarność i finansowe sankcje,"Prezydent Francji Emmanuel Macron opowiada się za sankcjami finansowymi dla krajów UE, które odmawiają przyjmowania imigrantów. W niedzielę w Brukseli odbędzie się spotkanie części państw Unii w sprawie imigracji, które zostało zbojkotowane przez między innymi kraje Grupy Wyszehradzkiej.","– Nie może być krajów, które ciągną ogromne korzyści z solidarności UE, ale bronią energicznie swoich egoistycznych interesów, gdy chodzi o sprawy związane z imigracją – oświadczył prezydent Francji na konferencji prasowej w Pałacu Elizejskim.Francuski przywódca wezwał do „finansowej solidarności”. – Jestem za wprowadzeniem sankcji w razie braku solidarności (krajów UE ws. migracji) oraz za warunkowym przyznawaniem funduszy strukturalnych – podkreślił, nie wymieniając przy tym konkretnych krajów.– Osobiście jestem zwolennikiem wprowadzenia mechanizmów, które biorą to pod uwagę – oświadczył. Dodał, że jest to temat do negocjacji w sprawie kolejnego wieloletniego budżetu UE (na lata 2021-2027).Prezydent Francji zaproponował też „zupełnie nowe i dodatkowe rozwiązanie kryzysu, jaki dzieli Europę”, poprzez tworzenie „zamkniętych ośrodków”, w których imigranci przebywaliby do czasu, aż władze zdecydują, czy kwalifikują się oni do otrzymania azylu. Według propozycji Macrona po zbadaniu sytuacji imigrantów byliby oni rozdzielani między kraje UE.Tymczasem przedstawiony kilka dni temu projekt dokumentu na formalny szczyt UE w dniach 28-29 czerwca przewiduje utworzenie regionalnych platform, m.in. w Afryce Północnej, do wysadzania migrantów ze statków ratunkowych, aby w ten sposób nie trafiali oni prosto do UE. Platformy te miałyby umożliwić szybkie oddzielenie migrantów ekonomicznych, którzy nie mają prawa wjazdu do UE, od uchodźców, którym należy się międzynarodowa ochrona.",,
Pożar platformy wiertniczej na Morzu Północnym,Na norweskiej platformie Snorre B znajdującej się na Morzu Północnym wybuchł pożar – poinformowała norweska służba ratownictwa.,"Policja poinformowała, że z instalacji dobywał się „ciężki dym”. Operator platformy Equinor (w przeszłości Statoil) potwierdził, że doszło do tekiego zdarzenia.– Wygląda na to, że sytuacja jest pod kontrolą – powiedział agencji Reutera rzecznik ratunkowego centrum dla południowej Norwegii.Poinformował, że platforma została zamknięta w marcu w celu przeprowadzenia napraw. Rzecznik dodał, że w momencie pożaru na platformie znajdowało się 121 pracowników, ale na razie nie ma planów ich ewakuacji.Platforma znajduje się na polu Snorre, z którego wydobyto dotąd 1,929 mld baryłek ropy. Szacuje się, że pozostało na nim około 590 mln baryłek ropy.Snorre B ma być użytkowana do 1 maja przyszłego roku. Jej bliźniacza platforma oznaczona literą A ma funkcjonować rok dłużej.",,
„Tęczowi faszyści z normalnymi Polakami nie wygrają”. Interia zrywa współpracę z Ziemkiewiczem,"Portal Interia.pl zakończył współpracę z Rafałem Ziemkiewiczem. Powodem jest tekst, jaki napisał publicysta w obronie Zofii Klepackiej, która w ostatnich tygodniach stała się obiektem ataków za komentarze dotyczące środowisk LGBT. „Tęczowi faszyści wygrali potyczkę, ale nie wątpię, że wojny z normalnymi Polakami nie wygrają” – skomentował sprawę Ziemkiewicz.","W artykule „Murem za Klepacką, czyli przeciwko Nowemu Zamordyzmowi” Ziemkiewicz stanął w obronie windsurferki, która od kilku tygodni jest atakowana przez środowiska lewicowe za swój sprzeciw wobec ideologii LGBT. „(…) chcę powiedzieć mocno i wyraźnie: do LGBT trzeba strzelać! Nie w sensie dosłownym, oczywiście - trzeba z nim walczyć, trzeba wiedzieć, że nie są to ludzie dobrej woli, ale nowi bolszewicy, nowi naziści, którzy chcą nas zniszczyć w imię swojego obłędnego ideolo. Podkreślam - »mówię o strzelaniu« do LGBT, do ideolo, nie do homoseksualistów” – pisał Ziemkiewicz. „Bo w LGBT wcale nie chodzi o homoseksualizm, tak samo jak w komunizmie nie chodziło o robotników, w nazizmie o sprawiedliwość dla pokrzywdzonych Traktatem Wersalskim Niemców, a w feminizmie nie chodzi o kobiety” – pisał publicysta na portalu.",,
Minęły cztery lata od historycznej abdykacji Benedykta XVI,"Dokładnie 11 lutego cztery lata temu papież Benedykt XVI poinformował świat, że nie będzie już papieżem. To było pierwsze ustąpienie z urzędu papieskiego od początku piętnastego wieku. Powodem abdykacji był zaawansowany wiek.","Jak podkreśla były rzecznik Watykanu, ks. Federico Lombardi, Benedykt XVI nadal jest w pełni sił intelektualnych, jednak coraz bardziej słabnie fizycznie. Swoją decyzję sprzed czterech lat konsekwentnie opisuje jako akt odpowiedzialności za kościół. Emerytowany papież mieszka dziś w jednym z klasztorów w ogrodach Watykańskich. Regularnie przyjmuje wizyty dawnych znajomych, uczniów i hierarchów kościelnych.",,
Synod biskupów: nadużycia przeszkodą dla misji Kościoła,"Czyny wykorzystywania seksualnego stanowią „poważną przeszkodę dla misji” Kościoła – to stwierdzenie znalazło się w dokumencie końcowym synodu biskupów na temat młodzieży, opublikowanym w sobotę. Mowa jest też o towarzyszeniu w wierze osobom homoseksualnym.","W obszernym dokumencie liczącym 60 stron i 167 punktów i przyjętym w sobotnich głosowaniach, jest fragment z podtytułem: „Ujawnienie prawdy i prośba o przebaczenie”. Podkreślono w nim: „Różne rodzaje nadużyć popełnionych przez niektórych biskupów, księży, duchownych i świeckich powodują w tych, którzy są ich ofiarami, a wśród nich w wielu młodych ludziach, cierpienia, które mogą trwać całe życie i na które żadna skrucha nie może być lekarstwem”. „Zjawisko to – dodano – jest rozpowszechnione w społeczeństwie, dotyczy także Kościoła i stanowi poważną przeszkodę dla jego misji”. „Synod potwierdza stanowcze zaangażowanie na rzecz przyjęcia rygorystycznych kroków prewencji, które zapobiegną powtórzeniu się” nadużyć – głosi dokument. Wśród nich wymieniono odpowiedni dobór i kształcenie osób odpowiedzialnych za edukację.Zaznaczono w nim, że istnieją różne rodzaje nadużyć: „władzy, ekonomiczne, sumienia, seksualne”. Wszystkie, stwierdzili ojcowie synodalni, należy „wykorzenić”. Ponadto zwraca się uwagę na konieczność sprzeciwiania się „brakowi odpowiedzialności i przejrzystości, z jakim podchodzono do wielu przypadków”.Są także słowa wdzięczności wobec tych, którzy „mieli odwagę ujawnienia wyrządzonego zła”, gdyż „pomagają oni Kościołowi uświadomić sobie to, co się stało, oraz potrzebę zdecydowanej reakcji”. W dokumencie o homoseksualistachMowa jest też o osobach homoseksualnych, choć – jak zauważono – nie pada sformułowanie LGBT, jakie znalazło się w dokumencie roboczym obrad synodu.Końcowy dokument stwierdza: „Istnieją już w wielu wspólnotach chrześcijańskich drogi towarzyszenia w wierze osobom homoseksualnym”. „Synod zaleca krzewienie takich dróg” – głosi dokument, w którym podsumowano 25–dniowe obrady biskupów z całego świata. „Na tych drogach – podkreślono – osobom tym pomaga się odczytać własną historię i przyłączyć się w wolności i z odpowiedzialnością do wezwania z chrztu; uznać pragnienie przynależności i wniesienia wkładu do życia wspólnoty; rozpoznać najlepsze formy, by to zrealizować”. „W ten sposób pomaga się każdemu młodemu człowiekowi, nie pomijając nikogo, włączyć coraz bardziej wymiar seksualny w swoją osobowość” – zapisano w jednym z punktów dokumentu końcowego synodu. Położony został też tam nacisk na to, że Bóg, a zatem i Kościół kocha każdą osobę i zapewniono o zaangażowaniu przeciwko wszelkiej dyskryminacji i przemocy na tle seksualnym.Biskupi położyli nacisk na potrzebę „pogłębionej antropologicznej, teologicznej i duszpasterskiej” analizy kwestii związanych z cielesnością i seksualnością, w tym także „różnic i zgody między męską i kobiecą” oraz skłonności seksualnych.Watykaniści odnotowują, że punkt na temat duszpasterskiego otwarcia wobec osób homoseksualnych wywołał największe podziały wśród biskupów w czasie głosowań. Został on przyjęty 178 głosami przy 65 głosach sprzeciwu. To największa liczba głosów oddanych na „nie”. Kobiety w życiu KościołaPonadto ojcowie synodalni przyznali, że Kościół musi dokonać refleksji nad sytuacją i rolą kobiet, a wymaga to „odważnego nawrócenia kulturowego oraz zmian w codziennej praktyce duszpasterskiej”. Odnotowano postulat przyznania kobietom odpowiedzialnych ról i ich udziału w procesach decyzyjnych w Kościele. Zadanie te zostało określone jako „obowiązek” wynikający z poczucia „sprawiedliwości”„Ciemna strona” internetuPrzenalizowano też aspekt „ciemnej strony” internetu, gdzie – jak zauważono – jest też „obszar samotności, manipulacji, wyzysku i przemocy aż do skrajnego przypadku tzw. dark web” oraz „nowych form przemocy rozpowszechniających się w mediach społecznościowych”. Internet to także kanał rozpowszechniania pornografii i wyzysku w celach seksualnych oraz hazardu – głosi dokument synodalny.W tekście mowa jest o ryzyku popadnięcia w uzależnienie od mediów cyfrowych oraz „utraty kontaktu z rzeczywistością”.Kwestia migracjiPoruszona została także kwestia migracji. Jak zaznaczono w jednym z punktów, w niektórych krajach, gdzie przybywają migranci zjawisko to „wywołuje alarm i strach, często podsycane i wykorzystywane dla celów politycznych”. „W ten sposób szerzy się mentalność ksenofobiczna i postawa zamknięcia”, na co „należy zdecydowanie reagować” – napisano w podsumowaniu. Otwarcie  na młodzieżUczestnicy synodu stwierdzili, że „młodzi potrzebują świętych, którzy ukształtują innych świętych”.Wyrażono też przekonanie o tym, że Kościół musi bardziej otworzyć się na młodzież i wsłuchiwać się w jej głos. Młodzi ludzie, podkreślono, chcą być „wysłuchani, docenieni i wspierani”. Uczestnicy synodu wyrazili ubolewanie, że młodzi ludzie doświadczają „form wykluczenia i marginalizacji”.W dokumencie odnotowano Światowe Dni Młodzieży, „zrodzone z profetycznej intuicji świętego Jana Pawła II, który pozostaje punktem odniesienia także dla młodych trzeciego tysiąclecia”.Jednocześnie, jak zauważono, wielu młodych ludzi opuściło Kościół, bo „nie znaleźli w nim świętości, lecz przeciętność, zarozumiałość, podziały i zepsucie”.Wszystkie punkty dokumentu zostały przyjęte wymaganą większością dwóch trzecich głosów.",,
Ukraina: wojskowa ciężarówka zderzyła się z autobusem wiozącym ochotników na front. 13 żołnierzy zginęło,"Tragiczny wypadek w Donbasie. We wsi Mynkywka pod Donieckiem w zderzeniu wojskowego pojazdu z autobusem wiozących członków Gwardii Narodowej zginęło 13 osób, 18 jest rannych.",Do wypadku doszło w poniedziałek w nocy. Autobus wiozący na front ochotników z batalionu im. gen. Kulczyckiego zderzył się z pojazdem wojskowym. Wypadek został prawdopodobnie spowodowany przez fatalne warunki panujące na drogach na wschodzie Ukrainy. Wszyscy ranni zostali przewiezieni do szpitala w Artemowsku.,,
„Szkoły terroru w Danii”. Hejt pod adresem placówek powiązanych z Gulenem,"Mieszkający w Danii i Belgii Turcy zabierają swoje dzieci ze szkół. Chodzi o 14 prywatnych placówek, które mają być powiązane ze ściganym przez władze w Ankarze Fetullahem Gulenem. Ich listę opublikowano na jednym z portali społecznościowych.","Przebywający w Stanach Zjednoczonych kaznodzieja jest oskarżany przez władze w Ankarze o zorganizowanie w połowie lipca nieudanego zamachu stanu. Ruch Gulena o nazwie Hizmet (Służba) w wielu krajach współpracuje z prywatnymi szkołami i uniwersytetami.  Na jednym z portali społecznościowych opublikowano listę 14 prywatnych szkół w Danii, które są rzekomo powiązane z Gulenem, a także apel o „ochronę dzieci przed szkołami terroru Fethullaha Gulena”. Dokument znalazł oddźwięk wśród mieszkających w Danii Turków. Szkoły odpierają zarzut o uleganie wpływom Internetowy apel zawiera sugestię, że Hizmet Gulena oddziałuje  na nauczycieli o tureckich korzeniach. Większość z umieszczonych na liście szkół odrzuciła taki zarzut. Twierdzą, że kadra pedagogów nie ma jakichkolwiek bezpośrednich związków z kaznodzieją i nie uwzględnia jego idei w nauczaniu. Tureckie władze przekonują, że Fathullah Gulen stał za nieudanym zamachem stanu z lipca tego roku. Duchowny zdecydowanie zaprzecza tym oskarżeniom. Tureckie władze zatrzymały lub wyrzuciły z pracy kilkadziesiąt tysięcy osób, które mają być powiązane z kaznodzieją. Władze w Ankarze uznają Hizmet za organizację terrorystyczną. W Turcji nie ma jednoznacznej opinii. Przez jednych jest uważany za ruch dość konserwatywny. Przez innych – za propagatora bardziej nowoczesnej wersji islamu i tym samym za alternatywę dla szkół ortodoksyjnych. Hizmet posiada udziały w mediach i organizacjach pozarządowych. W 180 krajach współpracuje z niektórymi prywatnymi szkołami i uniwersytetami.",,
"Za, a nawet przeciw, czyli 500 plus oczami PO. „Utrzymamy”, „czemu służy?”, „to szkodliwe”","Rzecznik Platformy Obywatelskiej Jan Grabiec zapowiedział, że jeśli jego partia dojdzie do władzy, wówczas pieniądze z programu 500 plus nie będą przyznawane rodzicom, którzy są bezrobotni. „To jest szkodliwe i trzeba to zmienić” – ocenił. Wcześniej lider PO Grzegorz Schetyna oznajmił, że w przypadku zdobycia władzy przez jego partię program zapoczątkowany przez PiS zostanie, ale „nie wie, czemu on służy”.","Politycy PO wiele razy odnosili się do rządowego programu 500 plus. Raz stwierdzali, że program jest potrzebny i utrzymają go, gdy PO dojdzie do władzy, a nawet rozszerzą. Z kolei innym razem inni lub ci sami politycy zmieniali zdanie i atakowali rząd za ten program socjalny, twierdząc, że niczemu on nie służy.W poniedziałek rzecznik PO Jan Grabiec w rozmowie z „Super Expressem” stwierdził, że za ewentualnych przyszłych rządów jego partii 500 plus nie obejmie rodziców, którzy pozostają bezrobotni.„500 plus sprawia, że rodzice, którzy od lat nie pracują, są trwale bezrobotni, nie podejmują pracy, bo mają 500 plus. To jest szkodliwe i trzeba to zmienić” – powiedział „SE” Grabiec.Do słów Grabca szybko odniósł się wiceszef Platformy Tomasz Siemoniak, który zapewnił, że „nie ma ryzyka dla 500 plus”.– Nie ma żadnego ryzyka dla 500 plus; jesteśmy za tym, żeby to poszerzać – powiedział Siemoniak w Radiu Zet.",,
Frekwencja poza Polską wyższa niż w kraju. Wygrał Kukiz przed Dudą i Komorowskim,"Wśród Polaków głosujących za granicą największe poparcie w pierwszej turze wyborów prezydenckich uzyskał Paweł Kukiz. Głosowało na niego 38,36 proc. wyborców. Drugi był Andrzej Duda – 24,66 proc., a trzeci Bronisław Komorowski – 21,16 proc.","Na kolejnych miejscach znaleźli się: Janusz Korwin-Mikke – 7,99 proc., Grzegorz Braun – 2,93 proc., Janusz Palikot – 1,65 proc., Magdalena Ogórek – 1,24 proc., Marian Kowalski – 0,89 proc., Jacek Wilk – 0,42 proc., Paweł Tanajno – 0,38 proc., Adam Jarubas – 0,31 proc. głosów. Z danych umieszczonych na stronie internetowej PKW wynika, że za granicą do głosowania uprawnionych było 196 204 osoby; wydano 165 567 kart, oddano 164 296 ważnych głosów oraz 1271 nieważnych. Frekwencja wyniosła 84,39 proc.  Sukces Kukiza na Wyspach, Duda wygrał w USA  W Wielkiej Brytanii uprawnionych do głosowania było 73 870 osób, frekwencja wyniosła 82,88 proc. Wygrał Kukiz z 53,41 proc. głosów, drugi był Komorowski – 14,23 proc., trzeci Duda – 13,99 proc.  W USA zagłosować mogło 22 141 osób, z czego do urn poszło 86,5 proc. wyborców. Tutaj zwyciężył Duda z 66,51 proc. głosów; przed Komorowskim – 14,23 proc. i Kukizem – 11,41 proc. Komorowski triumfuje w Niemczech  W Niemczech uprawnionych było 17 329 osób, frekwencja 85,13 proc. Wygrał Komorowski – 32,49 proc., drugi był Duda – 26,75 proc., trzeci Kukiz – 25,57 proc. W Irlandii zagłosować mogło 12 662 osób, frekwencja wyniosła 84,37 proc. Zwyciężył Kukiz – 57,19 proc., drugi był Komorowski – 14,22 proc., na trzecim miejscu uplasował się  Duda – 11,63 proc. W Norwegii uprawnionych było 9444 osoby, frekwencja wyniosła 82,86 proc. Wygrał Kukiz – 51,13 proc., drugi był Duda – 16,38 proc., trzeci Komorowski – 14,52 proc.  Kukiz zwycięża w Holandii, Komorowski w Belgii, Duda we Francji  We Francji zagłosować mogły 8082 osoby, z czego przy urnach stanęło 84,39 proc. Zwyciężył  Duda – 33,49 proc., przed Komorowskim –  30,7 proc. i Kukizem –  23,88 proc. głosów. W Holandii uprawnionych do głosowania było 7279 osób, frekwencja wyniosła 83,13 proc. Wygrał Kukiz – 52,53 proc., Komorowski – 17,21 proc., Korwin-Mikke – 12,93 proc. W Belgii prawo do udziału w wyborach miały 6902 osoby, z czego głosy oddało 87,5 proc. Tutaj pierwsze miejsce zajął Komorowski – 39,27 proc., drugi był Kukiz – 27,73 proc., na trzecim uplasował się Duda 20,52 proc. głosów.",,
Trybunał UE stroną sporu politycznego w Polsce. Kulisy decyzji,"Trybunał Sprawiedliwości Unii Europejskiej stał się częścią sporu politycznego – takie wnioski można wyciągnąć po poznaniu okoliczności podjęcia decyzji, jaką ogłosiła wiceprezes TSUE. Jak ustalił nieoficjalnie portal tvp.info, na podjęcie decyzji jeszcze przed wyborami w Polsce naciskał jeden z członków TSUE, znany z krytyki polskiego rządu - prof. Marek Safjan.","„Polska zostaje zobowiązana natychmiast zawiesić stosowanie przepisów krajowych dotyczących obniżenia wieku przejścia w stan spoczynku sędziów Sądu Najwyższego” – tak brzmi postanowienie wiceprezesa Trybunału w sprawie C-619/18 R (Komisja Europejska przeciwko Polsce).  24 września br. Komisja Europejska skierowała skargę przeciwko Polsce do Trybunału Sprawiedliwości Unii Europejskiej i wystąpiła o rozpatrzenie sprawy przez sędziów w Luksemburgu w trybie przyspieszonym. Zażądała również, by TSUE wydał tymczasową decyzję zabezpieczającą, aby do czasu wydania ostatecznego orzeczenia niektóre przepisy ustawy o Sądzie Najwyższym pozostały zawieszone.  Według przepisów decyzję w sprawie środków tymczasowych wiceprezes tej instytucji przekazuje do Trybunału, może jednak podjąć ją jednoosobowo. Tak też zrobiła wybrana 10 dni temu na to stanowisko sędzia Rosario Silva de Lapuerta. Zaskoczenie budzi nie tylko ekspresowe tempo wydania decyzji, ale fakt ogłoszenia jej akurat dwa dni przed wyborami samorządowymi w Polsce. Przedwyborczy pośpiech Jak wynika z naszych nieoficjalnych informacji, od początku największy nacisk w tej sprawie wywierał członek TSUE z Polski, prof. Marek Safjan. Sędzia ten znany jest z licznych występów publicznych, w których otwarcie atakował polskiego prezydenta oraz polski rząd i podważał prawo do reformowania sądownictwa przez wybraną w demokratycznych wyborach większość rządzącą w Polsce.  Co więcej, jak ustalił portal tvp.info, polski rząd kilka dni temu odpowiedział na zarzuty Komisji Europejskiej – co w żaden sposób nie powstrzymało Trybunału, żeby jeszcze przed przeanalizowaniem przedstawionych argumentów wydać decyzję ws. Polski.  – Trybunał ETS (TSUE) fizycznie nie miał czasu, żeby zająć się naszą odpowiedzią, więc wydał wyrok przed wysłuchaniem drugiej strony – mówi portalowi tvp.info jedna z osób bezpośrednio związana ze sprawą. –  Po otrzymaniu naszej pełnej i uzasadnionej odpowiedzi Trybunał w Luksemburgu w ogóle nie przeanalizował jej, tylko od razu wydał wyrok. To przypomina działania rodem z przeszłej i zamierzchłej epoki – dodaje nasz rozmówca.",,
Prezydent w Wiśle: Hohoho!,"Sygnał z góralskiej trąbity powitał we wtorek na głównym placu Wisły w Beskidach prezydenta Bronisława Komorowskiego z żoną Anną. Para prezydencka przyjechała spotkać się z mieszkańcami. – Hohoho! Myślałem, że zaraz polecą ciupagi albo wyjrzy niedźwiedź  – żartował gość, faworyt wiślan. W II turze wyborów prezydenckich Komorowski otrzymał tu ponad 82 proc. poparcia.","–  Po tym powitaniu czujemy się już troszeczkę »stela«(w gwarze »stąd«)  – powiedział.Prezydencka para przebywa w rezydencji na Zadnim Groniu w Wiśle. Przedpołudnie prezydent spędził na nartach w Istebnej w Beskidzie Śląskim. Po południu Komorowski spotkał się z wiślanami. Na spotkanie przyszło około tysiąca mieszkańców, a także grupa śpiewacza „Gronie”. Muzycy śpiewali prezydentowi góralskie pieśni.  Burmistrz Jan Poloczek witając prezydenta życzył mu „naładowania akumulatorów” w swojej rezydencji, by w 2011 roku mógł dobrze pracować dla ojczyzny. W rodzinnym mieście Adama Małysza para prezydencka przywita Nowy Rok. Zameczek w Wiśle  stanął w miejscu, w którym w 1909 r. arcyksiążę Fryderyk Habsburg postawił zamek myśliwski. Zbudowany w latach 1929-1931 służył, jako rezydencja prezydenta Ignacego Mościckiego. Był darem Ślązaków dla głowy państwa. Zaprojektował go Adolf Szyszko-Bohusz. Wnętrza, których wystrój wyprzedzał wówczas epokę o parędziesiąt lat, projektowali Andrzej Pronaszko i Włodzimierz Padlewski.Podczas II wojny światowej służył jako ośrodek reprezentacyjny i wypoczynkowy dla Niemców, a po wojnie wypoczywali w nim notable PRL. Obiekt przejęła następnie jedna ze śląskich kopalń. W latach 90. zameczek objęła Kancelarii Prezydenta. Przywracanie mu dawnej świetności trwało dwa lata. Funkcje rezydencji pełni ponownie od 2005 roku.W kwietniu 2002 roku zameczek na Zadnim Groniu odwiedził prezydent Aleksander Kwaśniewski. Wówczas podczas spotkania z mieszkańcami poinformował o przywróceniu zamkowi funkcji rezydencji. Jesienią następnego roku Aleksander Kwaśniewski sprawdzał już na miejscu zaawansowanie prac remontowo-konserwatorskich. Rok później świętował w Wiśle swoje 50. urodziny.W ostatnim roku prezydentury Kwaśniewski gościł na Zadnim Groniu czterokrotnie. W marcu 2005 uroczyście otworzył rezydencję po remoncie, a krótko potem gościł w niej podczas świąt wielkanocnych króla Belgów Alberta II z małżonką Paolą. We wrześniu na Zadnim Groniu obradowali prezydenci państw Grupy Wyszehradzkiej: Polski, a także Czech – Vaclav Klaus, Słowacji – Iwan Gaszparowicz, i Węgier – Laszlo Solyom. 17 października Kwaśniewski odebrał tytuł honorowego obywatela Wisły. 1 grudnia przebywał w rezydencji po raz ostatni.Prezydent Lech Kaczyński po raz pierwszy do rezydencji na Zadnim Groniu przyjechał w sierpniu 2008 roku. Podejmował wówczas prezydenta Estonii Henrika Ilvesa. Potem zaprosił tam olimpijczyków. W styczniu 2009 roku w rezydencji doszło do spotkania Lecha Kaczyńskiego z prezydentem Ukrainy Wiktorem Juszczenką. Tematem głównym był wówczas konflikt gazowy z Rosją. Po raz ostatni prezydent Lech Kaczyński odwiedził zameczek 2 lutego 2010. Podejmował śniadaniem powracającego z medalami z Igrzysk Olimpijskich w Vancouver Adama Małysza. Wiślańską rezydencję lubiła odwiedzać małżonka prezydenta Maria.",,
Gorąco na linii Kijów – Moskwa. Mowa o wprowadzeniu wiz i zerwaniu stosunków,"Rosja może być zmuszona zerwać stosunki dyplomatyczne z Ukrainą, jeżeli kryzys związany z incydentami na Krymie i ukraińskimi sabotażystami się pogłębi – oświadczył premier Rosji Dimitrij Miedwiediew. Z kolei władze Ukrainy rozważają wprowadzenie wiz dla obywateli Rosji.","Miedwiediew powiedział, że zerwanie stosunków z Ukrainą jest jedną z opcji i nie podjęto jeszcze żadnej wiążącej decyzji.  Ale jak podkreślił,  „jeśli nie będzie innego sposobu wpłynięcia na sytuację, to prezydent prawdopodobnie mógłby podjąć taką decyzję”.     Premier Rosji jest w Soczi nad Morzem Czarnym, gdzie bierze udział w spotkaniu szefów rządów Eurazjatyckiej Unii Gospodarczej.Ukraina woli uniknąć „wojny wizowej”W piątek szef MSZ Ukrainy Pawło Klimkin wspomniał o możliwości zerwania stosunków dyplomatycznych między Ukraina a Rosją. Przyznał jednak, że Kijów wolałby uniknąć takiej sytuacji, gdyż oznaczałoby to porzucenie 4 milionów obywateli Ukrainy, którzy żyją i pracują w Rosji. Po oskarżeniach Rosji pod adresem Kijowa o organizowanie aktów sabotażu na Krymie, szef ukraińskiego MSZ oświadczył, iż jego kraj rozważa objęcie obywateli Rosji obowiązkiem wizowym, celem zwiększenia bezpieczeństwa. W wypowiedzi dla agencji Interfax Klimkin stwierdził: „Musimy ściśle kontrolować wjazdy z terytorium Rosji”. Stwierdził również, że Moskwa może decyzję o wprowadzeniu wiz wykorzystać  w celach propagandowych. Rosja ostrzega: również wprowadzimy wizy Rzeczniczka MSZ Rosji Maria Zacharowa przestrzegła Ukrainę przed wprowadzaniem wiz dla obywateli Rosji. Stwierdziła, że  zaszkodziłaby sama sobie, ponieważ Moskwa natychmiast wprowadzi analogiczne przepisy dla obywateli Ukrainy, co utrudniłoby pracę Ukraińcom zatrudnionym w Rosji.  FSB zarzuca Ukrainie przygotowanie aktów terroruFederalna Służba Bezpieczeństwa podała w środę, iż Ukraińcy planowali przeprowadzenie na Krymie ataku terrorystycznego. Według FSB zlikwidowano ukraińską siatkę szpiegowską oraz udaremniono próbę przerzucenia innej grupy na Krym. Celem domniemanego ataku terrorystycznego miała być „krytyczna infrastruktura”, a podczas akcji antyterrorystycznej miało zginąć dwóch Rosjan. Prezydent Rosji Władimir Putin stwierdził iż, Ukraina stosuje „praktykę terroru”, żeby sprowokować nowy konflikt. Premier Miedwiediew nazwał te ataki „zbrodnią przeciwko państwu i narodowi rosyjskiemu”. Ukraińskie władze kategorycznie zaprzeczyły doniesieniom FSB. Prezydent Ukrainy Petro Poroszenko stwierdził, iż oskarżenia rosyjskich służb to fantazje i cyniczny pretekst do dalszych militarnych gróźb wobec Kijowa. Rosja szykuje wielką prowokacjęWedług ukraińskiego wywiadu, to Rosja szykuje wojskowe prowokacje na wschodzie Ukrainy. Bojówkarze wspierani i kierowani przez Kreml mają gromadzić na linii frontu sprzęt ciężki. W wydanym przez ukraiński wywiad wojskowy komunikacie stwierdzono, że prorosyjscy separatyści szykują szeroko zakrojoną akcję prowokacyjną na linii rozdziału sił. Prowokacje maja na celu rzucenie na Ukrainę oskarżenie o niewypełnianie mińskich uzgodnień pokojowych. Separatyści stale wzmacniają pozycje, szykują artylerię i czołgiKierowani przez Rosję separatyści, dokonują rotacji swoich wojsk oraz wzmacniają pozycje znajdujące się najbliżej linii frontu. Ponadto, Rosja ma wciąż dostarczać do Donbasu paliwo, amunicję oraz sprzęt wojskowy. Strona ukraińska przekazała obserwatorom OBWE informacje o rozmieszczeniu wojsk pancernych i artylerii separatystów. Ukraińcy obawiają się nasilenia wrogich działań w związku z przypadającym 24 sierpnia ukraińskim Świętem Niepodległości.",,
„Reforma sądownictwa jest warunkiem powodzenia wszystkich reform”,"Wiceprezes PiS i szef MON Antoni Macierewicz powiedział, że PiS zrobi wszystko, żeby reforma wymiaru sprawiedliwości została wprowadzona. –  Jest ona warunkiem powodzenia innych reform; jeśli tego nie zrobimy, wszystkie zmiany mogą zostać cofnięte – ocenił minister.","Antoni Macierewicz był we wtorek pytany w Telewizji Republika o zapowiedzi zawetowania przez prezydenta Andrzeja Dudę ustaw  o Krajowej Radzie Sądownictwa oraz o Sądzie Najwyższym.Jak ocenił, zmiany w sferze wymiaru sprawiedliwości są warunkiem powodzenia wszystkich innych zmian w Polsce. W tym kontekście wymienił rządowy program „500 plus” i przywrócenie niższego wieku emerytalnego.– Chodzi o to, żeby wymiar sprawiedliwości był wymiarem sprawiedliwości, a nie narzędziem ochrony interesów kasty postkomunistycznej.  Reforma sądownictwa jest warunkiem powodzenia wszystkich reform. Jeśli tego nie zrobimy, wszystkie zmiany mogą zostać cofnięte – powiedział Macierewicz. „Niesprawiedliwe rządy w Polsce”W jego ocenie dotychczas sądownictwo było „ostatnim szańcem niesprawiedliwych rządów w Polsce”. – Jeżeli pozostanie w takim kształcie, w jakim było dotychczas, to wszystkie reformy mogą zostać zniszczone – powiedział minister.– Pani premier bardzo jasno potwierdziła, że Prawo i Sprawiedliwość doprowadzi te reformy do końca i zrobimy wszystko, żeby reforma sądownictwa nastąpiła – dodał.Minister był pytany o protesty przeciwko uchwalonym przez parlament ustawom. Jak ocenił, „dotychczas nie mieliśmy do czynienia z masowymi protestami”. – Mieliśmy do czynienia z masowym upowszechnianiem pewnej akcji, która w swoich źródłach była w sposób oczywisty sterowana i organizowana – powiedział Macierewicz.Jak dodał, istotą tej akcji było „upowszechnianie działań bardzo określonej grupy, która za cel wzięła sobie obalenie rządu”. Celem protestów było obalenie rządu– To nie były działania mające na celu poprawienie czegokolwiek, prowadzące do jakiejkolwiek dyskusji, reformy, zmiany. Celem jasno artykułowanym było obalenie rządu, a w wypowiedziach przywódców tych środowisk wręcz także zemsta na tych politykach, którzy dążą do reformy państwa – uważa Macierewicz.– Niewątpliwie w zapleczu tych wydarzeń, z którymi mamy teraz do czynienia, są ludzie z dawnych komunistycznych służb specjalnych i ludzie ze służb specjalnych, którzy kontynuowali tradycje komunistyczne i działania na rzecz Rosji, na rzecz reżimu pana Putina – dodał.– Przede wszystkim mamy do czynienia z działaniem politycznym, być może uwarunkowanym indywidualnie, ale będącym częścią szerszej akcji politycznej przeciwko Polsce – ocenił minister.",,
Brexit: wielka ucieczka bankowych gigantów z Wysp,"Dyrektor Stowarzyszenia Brytyjskich Bankowców Anthony Browne ujawnił na łamach tygodnika „Observer”, że największe banki planują wyprowadzkę z Wielkiej Brytanii ze względu na narastające obawy o przyszłe relacje gospodarcze kraju z Unią Europejską.","– Większość banków ma zespoły projektowe pracujące na tym, jakie operacje finansowe należy przenieść z Wielkiej Brytanii, aby dalej móc skutecznie służyć klientom oraz nad tym, do kiedy musi się to wydarzyć i jak najlepiej to przeprowadzić – powiedział Browne.  Jak zapowiedział, wiele mniejszych banków planuje wyprowadzić przynajmniej część swoich operacji z Wielkiej Brytanii jeszcze przed końcem roku, a te większe – na początku 2017 roku. Główną przyczyną tych decyzji jest niepokój związany z brakiem planów dotyczących zasad obrotu handlowego Wielkiej Brytanii z Europą i świadczenia usług finansowych po wyjściu kraju z Unii Europejskiej. Browne ostrzegł, że „opinia publiczna i dyskusja o polityce ciągnie nas w złym kierunku, (...) ustawienie barier dla handlu i usług finansowych sprawi, że wszyscy na tym gorzej wyjdziemy”. Jak dodał, niepokoi go postawa polityków po obu stronach kanału La Manche gotowych podczas negocjacji rozbić jednolity europejski rynek finansowy, który „sprawia, że francuskim farmerom, niemieckim technikom i włoskim producentom ubrań jest łatwiej pozyskać niezbędne finansowanie”.",,
Rakiety Putina przy granicy z Polską odpowiedzią dla NATO,"W najbliższym czasie kilkanaście systemów rakietowych S-400 o zasięgu 400 km zostanie rozmieszczonych na poligonach Zachodniego Okręgu Wojskowego FR, m.in. na okupowanym przez Rosję Krymie oraz w graniczącym z Polską obwodzie kaliningradzkim – informuje w poniedziałek „Gazeta Polska Codziennie”.","O rozlokowaniu kolejnych rosyjskich systemów na Krymie resort FR informował już latem ub.r. Teraz Kreml ogłosił, że pociski S-400 Triumf trafią także na poligony Zachodniego Okręgu Wojskowego, obejmującego zachodnią i północną część kraju, w tym Moskwę i Petersburg, a także graniczący z Polską obwód kaliningradzki, gdzie już wcześniej przerzucono cztery pułki rakietowe.                                                         Jak podaje „GPC”, rakiety S-400 mają możliwość niszczenia samolotów i pocisków manewrujących, znajdujących się w odległości do 400 km oraz celów balistycznych w odległości do 60 km. Rosyjska odpowiedź                                                           Choć Kreml oficjalnie nie łączy decyzji przerzucenia rakiet w pobliże polskich granic z przyjazdem amerykańskiej ciężkiej brygady do Polski, międzynarodowi eksperci od dawna zwracają uwagę, że na każdy militarny ruch NATO Rosja będzie odpowiadała podobnymi krokami, by jeszcze bardziej zaognić wzajemne relacje.                                                         Informacje o wzmocnieniu potencjału rakietowego na Krymie i przy granicy z Polską zbiegły się w czasie z przedłużeniem o 12 miesięcy przez ustępującego prezydenta USA Baracka Obamę wszystkich sankcji wymierzonych w rosyjski reżim.",,
Beata Szydło: weto prezydenta spowolniło pracę nad reformą. Nie cofniemy się,"Premier Beata Szydło podkreśliła w specjalnym oświadczeniu, że reforma w wymiarze sprawiedliwości jest niezbędna i Polacy jej oczekują. Beata Szydło powiedziała, że rząd nie zrezygnuje z trzech postulatów: odejścia z sądownictwa skompromitowanych osób, ukarania tych, którzy dopuścili się nadużyć i poddania sądownictwa pod kontrolę społeczną. Premier oświadczyła, że rząd jest otwarty na dialog.","W poniedziałek premier Beata Szydło wygłosiła orędzie, które było emitowane m.in. przez TVP. Po wystąpieniu szefowej rządu telewizja publiczna nadała orędzie prezydenta Andrzeja Dudy. – Wszyscy chcą żyć w sprawiedliwej Polsce, dlatego reforma sądów jest konieczna –  premier.        Oceniła zarazem, że „dzisiejsze weto pana prezydenta spowolniło prace nad reformą; co więcej, zostało potraktowane jako zachęta przez tych, którzy walczą o utrzymanie niesprawiedliwego systemu, systemu wielkich i małych nadużyć oraz opresji dla wielu uczciwych obywateli”.        – Dzisiejsza decyzja prezydenta mogła być niezrozumiała dla tych, którzy czekają na dobrą zmianę. Dlatego, tym bardziej jesteśmy winni być dzisiaj jednością. Nie możemy ulegać naciskom ulicy i zagranicy, musimy zrezygnować ze swoich osobistych i politycznych ambicji, a skupić się na tym, czego Polacy od nas oczekują. Mamy stabilną większość, nie ulegniemy naciskom, zrealizujemy nasz program – powiedziała Szydło.        – Nie traćcie wiary, zapewniam was, że wypełnimy nasze zobowiązanie, naprawimy Polskę – zapewniła premier.",,
Największe gazety na świecie opublikują informacje o ataku Niemiec na Polskę w 1939 r.,"W najbliższy weekend najbardziej opiniotwórcze gazety świata przypomną, jak prasa informowała 80 lat temu o ataku Niemiec na Polskę. Dzienniki zamieszczą teksty intelektualistów, historyków o bohaterstwie Polaków podczas II wojny światowej. Wśród autorów będą prezydent Andrzej Duda oraz premier Mateusz Morawiecki.","W najbliższy weekend najbardziej opiniotwórcze gazety świata „Le Figaro”, „Washington Post”, „Die Welt”, „L'Opinion”, „El Mundo”, „Le Soir”, „Chicago Tribune”, „Sunday Express” przypomną, jak prasa informowała 80 lat temu o ataku Niemiec na Polskę. Poza okładkami z 1939 r. opublikowane zostaną również teksty wybitnych historyków, ale też filozofów idei, polityków, ekonomistów, ludzi kultury. Wśród brytyjskich, włoskich, francuskich i niemieckich intelektualistów, którzy piszą m.in. o tym, że 80 lat temu Polska została zdradzona, znaleźli się m.in. sir Anthony Beevor, Roger Moorhouse, Allen Paul, Jack Fairweather, Dermond Turing, Marco Patricelli, Jochen Boehler. Wśród autorów będą również polscy politycy – prezydent Andrzej Duda oraz premier Mateusz Morawiecki. Prezydent Andrzej Duda pisze o Wieluniu – mieście, na które 80 lat temu spadły pierwsze bomby. „Atak na Wieluń był zbrodnią wojenną i aktem terroru. Dał początek światowej wojnie totalnej, w której podeptano wszelkie normy moralne i prawne, w której całkowite zniszczenie zasobów przeciwnika oraz masową eksterminację ludności cywilnej zastosowano na niespotykaną wcześniej skalę” – napisał prezydent. Premier Mateusz Morawiecki opisał konsekwencje jakie spotkały Polskę po zakończeniu drugiej wojny światowej. „Jałta nie była historyczną koniecznością, lecz polityczną decyzją wielkich mocarstw. Roosevelt ustąpił Stalinowi. Polska zapłaciła straszną cenę za obronę świata Zachodu w 1939 roku” – napisał Morawiecki. Wpływowe tytuły opublikują też zdjęcia rodziny Ulmów zamordowanej przez Niemców za pomoc Żydom. Czytelnicy poznają historię rtm. Witolda Pileckiego oraz legendarnego kuriera Polskiego Państwa Podziemnego Jana Karskiego, który alarmował świat o Holokauście. Dowiedzą się też o polskich matematykach, którzy rozszyfrowali Enigmę, dzięki czemu wojna mogła skończyć się kilka lat wcześniej. Przypomniany będzie także udział Polaków w lądowaniu w Normandii. Po raz pierwszy we francuskich dziennikach „Le Figaro” i „L'Opinion” oraz w „Le Soir”, „Die Welt” i „Chicago Tribune” podane zostaną informacje o tym, że przyszły premier Francji, Pierre Mendes France, przeżył wojnę dzięki polskim dyplomatom. Polski ambasador w Bernie Jakub Kumoch przedstawi dokumenty mówiące o tym, że mentor politycznej kariery Francois Mitterranda został ocalony przez polskich dyplomatów fałszujących dokumenty dla Żydów, których ratowali z krajów zajmowanych przez Niemcy. W piątek w Belwederze w Warszawie odbyło się spotkanie dotyczące projektu „Opowiadamy Polskę światu. 1939-2019”, które poświęcone było promocji polskiej polityki historycznej w światowych mediach. Podczas spotkania, w którym wzięli udział przedstawiciele władz m.in. z KPRM oraz twórcy projektu, zwrócono uwagę, że polska polityka historyczna nie wiąże się jedynie z polskim punktem widzenia na wydarzenia z przeszłości, ale z prawdą historyczną. – To wydarzenie, które wpisuje się w państwowe obchody 80. rocznicy wybuchu drugiej wojny światowej – podkreślił sekretarz stanu w Kancelarii Prezydenta Wojciech Kolarski, zaznaczając, że przedsięwzięcie Instytutu Nowych Mediów oraz Polskiej Fundacji Narodowej jest niezwykle istotne dla polskiego państwa. – Wszyscy doświadczaliśmy często ze zdumieniem i oburzeniem tych wypowiedzi ważnych polityków na świecie i także opiniotwórczych mediów, które w sposób ewidentny zniekształcały historię tak dla nas ważną i dramatyczną – powiedział były prezes Polskiej Akademii Nauk prof. Michał Kleiber, który jest redaktorem naczelnym wydawanego przez Instytut Nowych Mediów tygodnika „Wszystko co najważniejsze”. W jego ocenie, wypowiedzi fałszujące polską historię najczęściej nie wynikały ze złej woli, ale z niewiedzy. I dlatego – jak przekonywał – tak ważne jest systematyczne przedstawianie dziejów Polski. – To ważne, bo przeszłość kształtuje teraźniejszość, ale także tą odległą przyszłość – przypomniał. – Nasza intencja jest cały czas taka, że my nie przedstawiamy polskiego punktu widzenia. My przedstawiamy prawdę historyczną i to chcemy jak najszerzej przedstawiać na całym świecie – dodał prof. Kleiber, z którym zgodził się historyk prof. Wojciech Roszkowski – konsultant historyczny projektu „Opowiadamy Polskę światu. 1939-2019”. – Mamy do czynienia z najważniejszym projektem polityki pamięci po 1989 roku. Dotąd nie udawało nam się tak szeroko dotrzeć z przekazem, który nie jest specyficznie polski; on jest przede wszystkim prawdziwy – powiedział prof. Roszkowski. Za istotne uznał m.in. wskazywanie na 1 września 1939 r. jako datę wybuchu II wojny światowej, ponieważ w innych krajach data ta nie jest oczywista. Np. dla Rosji – jak przypomniał historyk – wojna zaczęła się dopiero w czerwcu 1941 r. po ataku hitlerowskich Niemiec na Związek Sowiecki. – Nawet dla Francji i Wielkiej Brytanii wojna zaczęła się 3 września, kiedy wypowiedziały wojnę Niemcom – mówił prof. Roszkowski.",,
"Trzaskowski twierdzi, że awarie były też w Krakowie i Łodzi. Sprawdziliśmy, czy to prawda","–  Na całym świecie zdarzają się awarie, nie tylko w Warszawie – także w Krakowie, Łodzi; nic złego się nie stało –  powiedział dziennikarzowi TVP Info prezydent Warszawy Rafał Trzaskowski, odnosząc się w ten sposób do awarii spalarni osadów. Polityk zaznaczył, że w wymienionych miastach doszło do uszkodzenia tego samego komponentu. Jak dowiedział się portal tvp.info, w obu tych miastach nikt nie słyszał jednak o poważnych awariach.","W rozmowie z portalem tvp.info rzecznik Miejskiego  Przedsiębiorstwa Wodociągów i Kanalizacji w Krakowie podkreślił, że drobne awarie się zdarzają i jest to naturalne zjawisko związane z użytkowaniem urządzeń. Dodał jednak, że w mieście nie doszło nigdy do „ekstremalnych sytuacji”.  – Zgodnie z zaleceniem producenta raz w roku piec jest wygaszany na miesiąc. Dokonywane są wtedy przeglądy i drobne naprawy, które zostają wykryte, zabiegi konserwacyjne. Jeżeli jest jakaś awaria, to staramy się ją usunąć jak najszybciej. Każda awaria, która ma lub może mieć miejsce, odbywa się bez szkody dla środowiska, bo piec jest wygaszany – wyjaśnia. Przyznaje, że nie wie o jaki komponent może chodzić Trzaskowskiemu.   Również w Łodzi nie odnotowano poważnego uszkodzenia elementów oczyszczalni. – Żadnego zgłoszenia do władz miasta o awarii oczyszczalni nie było, bo jej nie mieliśmy – powiedział nam Paweł Ziem-Zielach z Grupowej Oczyszczalni Ścieków w Łodzi. – Pracuję tu od pięciu lat i żadnej poważnej awarii tu nie było. Nic poważnego się nie działo. Prowadziliśmy modernizację, zresztą trwa ciągle, a teraz zaczynamy nową. Ale to nowa inwestycja i tym możemy się chwalić, a nie awariami – dodaje Ziem-Zielach.  Rafał Trzaskowski został zapytany m.in. dlaczego informacja o awarii – do której doszło na przełomie listopada i grudnia 2018 r. – została przekazana przez Miejskie Przedsiębiorstwo Wodociągów i Kanalizacji dopiero dzisiaj, po publikacjach medialnych na ten temat. Rafał Trzaskowski zaprzeczył opóźnieniom, stwierdził, że o sytuacji poinformowano w momencie, kiedy doszło do uszkodzenia spalarni.",,
Dworczyk wyjaśnia brak publikacji list poparcia kandydatów do KRS,Brak publikacji list z nazwiskami osób popierających kandydatów do Krajowej Rady Sądownictwa wynika z obowiązującego stanu prawnego – powiedział w piątek szef kancelarii premiera Michał Dworczyk.,"W ubiegłym tygodniu Europejska Sieć Rad Sądownictwa wezwała Kancelarię Sejmu do opublikowania list poparcia członków Krajowej Rady Sądownictwa. Zdaniem ENCJ, wykonanie tego obowiązku wynika z wyroku Naczelnego Sądu Administracyjnego i powinno nastąpić jak najszybciej. W końcu czerwca NSA orzekł, że Kancelaria Sejmu powinna udostępnić wykazy nazwisk osób popierających kandydatów do KRS, złożone w ramach procedury wyboru 15 członków Rady przez Sejm.  Dworczyk był w piątek pytany podczas konferencji prasowej, czy Kancelaria Sejmu powinna opublikować listy poparcia kandydatów do KRS i tym samym zastosować się do apelu ENCJ. – Jestem za tym, żeby przestrzegać obowiązujących przepisów, a brak tej publikacji wynika właśnie z obecnie obowiązującego stanu prawnego – zaznaczył szef KPRM.  Wybór przez Sejm 15 członków sędziów KRS na czteroletnią kadencję odbył się w marcu ub.r. zgodnie z nowelizacją ustawy o KRS, która weszła w życie w połowie stycznia 2018 r. Wcześniej wybierały ich środowiska sędziowskie. Podmiotami uprawnionymi do zgłoszenia propozycji kandydatów do KRS były grupy 25 sędziów i co najmniej dwóch tysięcy obywateli. Wpłynęło 18 kandydatur.  Do Kancelarii Sejmu były składane wnioski m.in. polityków i organizacji społecznych o udostępnienie informacji o imionach, nazwiskach i miejscach orzekania sędziów, którzy poparli zgłoszenia kandydatów do KRS. Szef Kancelarii Sejmu odmawiał udostępnienia tych danych.  Skargę na odmowę przez Kancelarię Sejmu udostępnienia załączników do zgłoszeń kandydatów na członków KRS – zawierających wykaz obywateli i sędziów popierających te zgłoszenia – złożyła posłanka PO-KO Kamila Gasiuk-Pihowicz. Kiedy warszawski Sąd Administracyjny uchylił decyzję szefa Kancelarii Sejmu, ta odwołała się do Naczelnego Sądu Administracyjnego. 28 czerwca NSA orzekł, że Kancelaria Sejmu powinna udostępnić wykazy nazwisk osób popierających kandydatów do KRS, złożone w ramach procedury wyboru 15 sędziów członków Rady przez Sejm.  14-dniowy termin na udostępnienie list poparcia, liczony od dnia dostarczenia Kancelarii Sejmu pisemnego uzasadnienia wyroku NSA, minął 30 lipca. Tego dnia Centrum Informacyjne Sejmu poinformowało, że do Kancelarii Sejmu wpłynęło wydane 29 lipca postanowienie prezesa UODO, zobowiązujące Kancelarię Sejmu do powstrzymania się od upublicznienia lub udostępnienia w jakiejkolwiek formie danych osobowych sędziów, zawartych w wykazach osób popierających zgłoszenia kandydatów do Krajowej Rady Sądownictwa.   Jak zaznaczono, postanowienie to ma charakter tymczasowy i zakazuje udostępniania danych do czasu wydania przez prezesa UODO decyzji kończącej postępowanie w sprawie. „Kancelaria Sejmu będzie oczekiwać na wydanie przez Prezesa Urzędu Ochrony Danych Osobowych ostatecznej decyzji o dopuszczalności ujawnienia danych osobowych sędziów” – dodano.Z kolei w sierpniu grupa posłów PiS zaskarżyła do Trybunału Konstytucyjnego przepis ustawy o KRS dot. ujawnienia zgłoszeń kandydatów do Rady. Posłowie do skargi dołączyli wniosek o zabezpieczanie, „tak aby do czasu rozstrzygnięcia Trybunału, wyrok NSA nie podlegał wykonaniu”.",,
Mazurek: W obliczu tragedii PiS zachował się jak trzeba,"„W obliczu ludzkiej tragedii, PiS zachował się jak trzeba” – napisała na Twitterze rzeczniczka Prawa i Sprawiedliwości Beata Mazurek. „Niestety totalna opozycja i część mediów wykorzystała to nieszczęście jako kampanię wyborczą do politycznych ataków na Zjednoczoną Prawicę” – dodała.","W sobotę odbyły się uroczystości pogrzebowe prezydenta Gdańska Pawła Adamowicza, zmarłego w wyniku ataku nożownika podczas finału Wielkiej Orkiestry Świątecznej Pomocy w Gdańsku.Rzeczniczka PiS Beata Mazurek na Twitterze skomentowała sytuację polityczną, jaka towarzyszyła tragicznym wydarzeniom z Gdańska. Wskazywała też, że „kłamstwa”, które padały pod adresem „Zjednoczonej Prawicy” nie będą tolerowane.„W obliczu ludzkiej tragedii, PiS zachował się jak trzeba. Niestety totalna opozycja i część mediów wykorzystała to nieszczęście jako kampanię wyborczą do politycznych ataków na Zjednoczoną Prawicę. Nie będziemy bierni na supozycje, kłamstwa i insynuacje” – napisała.",,
W Luksemburgu unijna narada w sprawie brexitu,"W czwartek rusza unijny szczyt, na którym dyskutowany będzie tekst ewentualnego porozumienia w sprawie brexitu. Jego projekt jest ustalany dziś. Mimo złagodzenia stanowiska w sprawie kontroli granicznej przez Wielką Brytanię unijny negocjator jest ciągle sceptyczny, czy uda się podpisać porozumienie.","Brytyjski minister do spraw brexitu powiedział, że porozumienie z Unią Europejską w tej sprawie jest bardzo prawdopodobne. Stephen Barclay, który przybył do Luksemburga na spotkanie ministrów do spraw europejskich 27 państw członkowskich, dodał, że trwają „intensywne negocjacje”.Brytyjsko-unijne rozmowy w ostatnim czasie przyspieszyły, bo Wielka Brytania złagodziła swe stanowisko i zaproponowała rozwiązania, które mają sprawić, że po brexicie nie będzie kontroli na granicy irlandzkiej. Zgodnie z tą propozycją, formalnie Irlandia Północna byłaby w tym samym reżimie celnym co Wielka Brytania, ale w praktyce nie byłaby w jurysdykcji celnej Zjednoczonego Królestwa, bo granica byłaby na morzu, a kontrole odbywałyby się w portach brytyjskich. Stawki celne były więc różne w zależności od miejsca przeznaczenia towarów.Jednak unijny negocjator Michel Barnier oświadczył, że państwa Unii są zgodne, iż brytyjskie propozycje są niewystarczające. Według źródeł dyplomatycznych, negocjator powiedział, że tekst ewentualnego porozumienia musi zostać uzgodniony dzisiaj, aby mógł go zarekomendować uczestnikom rozpoczynającego się pojutrze szczytu Unii.",,
SN: Kara dla sędziego za porównanie Jarosława Kaczyńskiego do Hitlera,"Sędzia Cezary Skwara, który porównał na Twitterze prezesa PiS Jarosława Kaczyńskiego do Adolfa Hitlera, został ostatecznie ukarany przez Izbę Dyscyplinarną Sądu Najwyższego upomnieniem. Izba postanowiła utrzymać w mocy wyrok sądu pierwszej instancji.","Tym samym Sąd Najwyższy rozpatrzył odwołania od orzeczenia sądu niższej instancji złożone przez Prokuratora Generalnego, który zażądał kary nagany, a także samego obwinionego, domagającego się uniewinnienia.W uzasadnieniu postanowienia Izby Dyscyplinarnej sędzia Paweł Czubik podkreślił, że „kara upomnienia jest adekwatną, współmierną oraz wystarczająco dolegliwą. Sąd uznał, że działanie i czyn został popełniony przez sędziego umyślnie. Natomiast skutki podjętego działania przez sędziego Skwarę miały – według SN – charakter nieumyślny, co do społecznego oddziaływania”. – Nadawca nie jest w stanie przewidzieć, jak jego komunikat zostanie odebrany, a przez to jakie wywoła skutki w przestrzeni publicznej – zaznaczył sędzia Czubik.Izba Dyscyplinarna zauważyła przy tym, że już po umieszczeniu kontrowersyjnego wpisu na Twitterze sędzia Skwara zachował się „modelowo”. – Usunął wpis, przeprosił, wyjaśnił, że komentarz nie jest stanowiskiem Stowarzyszenia Sędziów Polskich „Iustitia”, tylko jego prywatnym zdaniem. Zrezygnował z funkcji członka zarządu warszawskiego oddziału Iustitii i z członka stowarzyszenia – zaznaczył sąd.– Jednak stopień społecznej szkodliwości czynu obwinionego był większy niż znikomy. Obwiniony naruszył dobra o dużym znaczeniu, godność sędziego oraz prestiż polskiego sądownictwa (...) nierozważnie narażając na szwank wizerunek sędziów, jako zaangażowany po jednej ze stron sporu politycznego – wskazano w uzasadnieniu. Rozprawa w tej sprawie odbyła się przed Izbą Dyscyplinarną we wtorek. Obrońca sędziego Skwary złożył wówczas wniosek dowodowy o uzyskanie od administratora Twittera informacji uwzględniającej liczbę odsłon postu obwinionego sędziego. Sąd nie uwzględnił jednak tego wniosku. Sprawa dotyczy komentarza sędziego Skwary z września 2016 r. do wypowiedzi posła PiS Marka Suskiego, który powiedział, że Jarosław Kaczyński nie ożenił się, „bo służył Polsce i nie chciał unieszczęśliwiać jakiejś kobiety, którą by pozostawiał służąc Polsce”. W reakcji sędzia Skwara na Twitterze warszawskiego oddziału Stowarzyszenia Sędziów „Iustitia”, zamieścił post: „Niczym Fuehrer. Też wszystko poświęcił dla narodu. Ein Volk, ein Reich, ein Fuehrer. To nawet nie jest już zabawne”.Wpis sędziego wzbudził krytykę, po czym został usunięty. Skwara zrezygnował z funkcji członka zarządu warszawskiego oddziału Iustitii. Oświadczył, że był to „wyłącznie komentarz do wypowiedzi polityka, a nie ocena pana Jarosław Kaczyńskiego”. Przeprosił wszystkich, którzy poczuli się urażeni oraz sędziów, których w ten sposób naraził na krytykę, zaznaczając, że jego wpis zinterpretowano niezgodnie z jego intencją.Zastępca Rzecznika Dyscyplinarnego w Sądzie Apelacyjnym w Warszawie wystąpił z wnioskiem do sądu dyscyplinarnego wobec Skwary. Uzasadnił to tym, że jego zachowanie przyniosło ujmę godności sędziego i naruszało powagę stanowiska sędziowskiego.W lipcu 2017 r. Sąd Apelacyjny w Lublinie umorzył postępowanie wobec sędziego Skwary. Jeszcze w 2017 r. Sąd Najwyższy – Sąd Dyscyplinarny zdecydował, że sprawa dyscyplinarna sędziego Skwary zostanie ponownie zbadana. SN uznał wtedy, że nieprawidłowo uznano przy wyroku umarzającym niską społeczną szkodliwość czynu.",,
"Pierwszy od trzech lat przypadek ptasiej grypy na Ukrainie, drugi na Słowacji",Ukraina zgłosiła pojawienie się pierwszego od prawie trzech lat  przypadku wysoce patogennego wirusa ptasiej grypy H5N8 – poinformowała w poniedziałek Światowa Organizacja Zdrowia Zwierząt (OIE). Z kolei na Słowacji wykryto drugi w tym kraju przypadek tego wirusa.,"Wirus pojawił się na fermie na zachodzie Ukrainy, w Winnicy; padło z jego powodu 4 856 sztuk drobiu z prawie 100-tysięcznego stada, resztę ptactwa ubito.  Na Słowacji, jak podało ministerstwo rolnictwa, wirus H5N8 wykryto w zachodniej części kraju. Objął jedynie 19 kur niosek z niewielkiego gospodarstwa, przeznaczonych na własne potrzeby.  Wirus H5N8, często przenoszony przez migrujące dzikie ptactwo, rozprzestrzenił się w ostatnich tygodniach w środkowej i wschodniej Europie. Pojawił się wśród drobiu przydomowego i na fermach w Rumunii, Polsce, na Węgrzech i na Słowacji.  W poniedziałek Niemcy poinformowały, że wirusa H5N8 wykryto u dzikiej gęsi w Forst, w Brandenburgii, przy granicy z Polską.  Ptasia grypa to choroba wirusowa, stwarzająca zagrożenie przede wszystkim dla ptaków - zarówno dzikich, jak i dla drobiu hodowanego przez ludzi. Pod pojęciem ptasiej grypy kryją się różne podtypy wirusów. Choroba ta nie stanowi zagrożenia dla człowieka.",,
"„Wspieramy europejskie aspiracje Ukrainy, ale nie ma zgody na gloryfikację UPA”","– Było to spotkanie szefów resortów obrony krajów należących do wschodniej flanki NATO. Bezprecedensowa obecność jest jednoznacznym sygnałem, że nie ma zgody na agresywną politykę Federacji Rosyjskiej, że Ukraina może liczyć na wsparcie – powiedział w „Minęła dwudziesta” Michał Dworczyk, wiceszef MON mówiąc o obchodach ukraińskiego Dnia Niepodległości.","Szef resortu obrony Antoni Macierewicz uczestniczył w czwartek w obchodach ukraińskiego Dnia Niepodległości. Oprócz najwyższych władz ukraińskich, w uroczystościach wzięli udział także szefowie resortów obrony krajów wschodniej flanki NATO oraz sekretarz obrony Stanów Zjednoczonych James Mattis.Okupacja Krymu i konsekwentna polityka PolskiMichał Dworczyk wiceszef MON podkreślił, że to przejaw konsekwentnej polityki w walce z agresywnym zachowaniem Federacji Rosyjskiej, która nie respektuje prawa międzynawowego, cały czas okupuje Krym i destabilizuje Donbas. – Trzeba za każdym razem mówić o Krymie – powiedział. – O ile o konflikcie w Donbasie politycy europejscy wspominają, o tyle można odnieść wrażenie, że niektórzy z nich zapominają, że Krym jest również częścią Ukrainy i został zajęty przez Rosjan – dodał gość programu. Przypomniał, że Amerykanie ostatnio bardzo mocno podkreślali, że Ukraina jest krajem okupowanym w części przez Rosję, czyli podkreślali, że Krym jest integralną częścią Ukrainy i nie ma zgody na jego okupację. – Obecność sekretarza obrony NATO w Kijowie jest dowodem na to, że Ukraina i kraje, które ją wspierają w obronie przeciwko agresji rosyjskiej mogą liczyć na wsparcie USA – ocenił Dworczyk. Do Europy bez Bandery Dopytywany o ukraiński nacjonalizm Dworczyk podkreślił, że szef MON Antoni Macierewicz każdorazowo podczas spotkań z politykami ukraińskimi podkreśla, że nie ma zgody na politykę historyczną odwołującą się do tradycji OUN-UPA. – Ukraina do Europy z Banderą na sztandarze nie ma szans, żeby weszła. Nasza pozycja w tej sprawie jest jednoznaczna – podkreślił.Jak mówił, „na gloryfikacji morderców nigdy nikomu nic dobrego nie udało się trwale zbudować”. – Jeśli Ukraińcy wybraliby taką drogę, to niestety byłby to zły prognostyk na przyszłość. My cały czas wierzymy, że taka refleksja nastąpi – powiedział wiceminister.",,
"Rosja zniszczyła kompleksy rakietowe, które miały kupić Chiny","Rosja zniszczyła rakiety przeznaczone dla kompleksów S-400, które miały kupić Chiny – podało Radio Svoboda. Oficjalnie Moskwa twierdzi, że rakiety zostały uszkodzone w trakcie transportu i Pekin dostanie nowe.","Jednak Radio Svoboda przypomina, że w 2018 r. Stany Zjednoczone nałożyły na Chiny sankcje za zakup dziesięciu rosyjskich myśliwców Su-35. Firmy zbrojeniowe, które podejmą współpracę z chińskim Ministerstwem Obrony, nie dostaną zgody na zawieranie umów z amerykańskimi instytucjami finansowymi.  Szef rosyjskiego koncernu zbrojeniowego Siergiej Czemiezow tłumaczy w rozmowie z agencją RBK, że statek, który przewoził rakiety dla chińskiego resortu obrony, wpadł w sztorm. – Nie wytrzymały mocowania i rakiety zostały uszkodzone – stwierdził szef koncernu „Rostech”.  Radio Svoboda przypomina, że Pekin zamówił sześć dywizjonów rakietowych. Kontrakt opiewa na kwotę 3 mld dolarów. Z kolei Indie podpisały umowę na kwotę 5 mld dolarów. Na dostawę systemów S-400 czeka też Turcja. Oba kraje mogą zostać objęte amerykańskimi sankcjami za zakup rosyjskiego uzbrojenia. Kompleksy S-400 są wyposażone w rakiety, które mogą niszczyć pociski balistyczne i samoloty. Rosja rozlokowała S-400 m. in. w pobliżu granic Polski, w obwodzie kaliningradzkim i na anektowanym Krymie.",,
Oświadczenie chrystusowców ws. zachowania Michalkiewicza wobec ofiary gwałtu,"Towarzystwo Chrystusowców dla Polonii Zagranicznej odniosło się do ujawnienia przez Stanisława Michalkiewicza danych ofiary byłego chrystusowca i byłego księdza Romana B., wielokrotnego gwałciciela. Zgromadzenie podkreśla, że „nie akceptuje tego typu zachowań”.","Oświadczenie w tej sprawie wydał rzecznik Prasowy Towarzystwa Chrystusowego dla Polonii Zagranicznej ks. dr Marek Grygiel SChr. Zapewnił w nim, że „Towarzystwo Chrystusowe stoi na straży szacunku wobec ofiary byłego zakonnika i przysługującego jej prawa do anonimowości”.  „Dlatego w odniesieniu do dzisiejszych doniesień medialnych o ujawnieniu danych personalnych informujemy, że nie akceptujemy tego typu zachowań” – napisał rzecznik zgromadzenia.  Stanisław Michalkiewicz ujawnił prawdziwe dane kobiety, która w dzieciństwie została wielokrotnie zgwałcona przez byłego już kapłana należącego wówczas do Towarzystwa Chrystusowców. Publicysta uczynił to, gdy przegrał proces z kobietą, a komornik zajął na poczet zadośćuczynienia środki na jego koncie.  Zadośćuczynienie zostało przyznane w związku z wypowiedziami Michalkiewicza pod adresem ofiary gwałtu po tym, gdy sąd przyznał jej milion złotych zadośćuczynienia i dożywotnią rentę za doznane szkody.",,
Niemcy chcieli wywieźć głuszce i cietrzewia. Przemyt się nie udał,Funkcjonariusze Krajowej Administracji Skarbowej z Podkarpacia udaremnili przemyt spreparowanych okazów głuszca i cietrzewia. Gatunki te podlegają ochronie. Wypchane ptaki przewozili bez zezwoleń Niemcy.,"Jak poinformowała rzeczniczka prasowa Izby Administracji Skarbowej w Rzeszowie Edyta Chabowska, spreparowane ptaki zostały znalezione w samochodzie, którym podróżowali z Ukrainy do Polski trzej obywatele Niemiec. – Podczas rewizji pojazdu na przejściu granicznym w Korczowej funkcjonariusze Służby Celno-Skarbowej wykryli, że w bagażniku znajdują się spreparowane okazy ptaków. Były to dwa głuszce (Tetrao urogallus) i jeden cietrzew (Lyrurus tetrix) – wyjaśniła. Ptaki te są objęte ochroną gatunkową na podstawie ustawy o ochronie przyrody i rozporządzenia ministra środowiska ws. ochrony gatunkowej zwierząt. – Ich legalny transport przez granicę mógłby nastąpić tylko pod warunkiem posiadania zezwolenia Generalnego Dyrektora Ochrony Środowiska – podkreśliła rzeczniczka. Podróżujący z Ukrainy do Polski mężczyźni nie zgłosili przewożonych okazów do kontroli i nie mieli wymaganych dokumentów. Spreparowane ptaki zostały skonfiskowane do dalszego postępowania.",,
Szef kancelarii prezydenta Trumpa traci wpływy,"Szef kancelarii prezydenta USA Donalda Trumpa John Kelly traci wpływy i został odsunięty od wielu decyzji, co może tłumaczyć chaos w Białym Domu i sprzeczne komunikaty, jak ws. wycofania kontyngentu USA z Syrii – ocenia prawicowy dziennik „The Hill”. Powołując się na źródła w administracji, wskazuje, że Trump stał się odporny na dyscyplinę, jaką Kelly starał się narzucić w Białym Domu, odkąd w lipcu przejął funkcję szefa kancelarii.","Ostatnio źródłem powszechnej konsternacji były sprzeczne informacje na temat tego, czy i kiedy amerykańskie oddziały zostaną wycofane z Syrii. W zeszłym tygodniu Trump zapowiedział, pod nieobecność Kelly'ego i „ku widocznemu zaskoczeniu wysokiej rangi członków jego kancelarii, że chce, by USA wycofały się z ogarniętego wojną kraju »bardzo szybko«” – przypomina gazeta.W ostatnich dniach Biały Dom, Pentagon i doradcy prezydenta wysyłali w tej sprawie odmienne sygnały, czasem niemal równocześnie. Chaos przełożył się na relacje mediów, z których jedne – jak pisze dziennik – podkreślały, że Trump chce zakończyć misję w Syrii, a inne trzymały się wersji, że amerykańskie wojska tam pozostaną.Odradzał gratulowanie PutinowiAgencja AP zwraca uwagę, że szefa kancelarii nie było przy Trumpie – choć dawniej asystował przy takich rozmowach – gdy prezydent zadzwonił do Władimira Putina i pogratulował mu wygranych wyborów. W specjalnej notatce dla prezydenta, przygotowanej przed rozmową z Putinem, napisano dużymi literami „NIE GRATULOWAĆ”. Kelly'ego nie było też przy prezydencie, gdy zaoferował on stanowisko doradcy ds. bezpieczeństwa Johnowi Boltonowi, czemu Kelly był przeciwny.W ostatnich tygodniach w Białym Domu zapanował taki sam chaos i bezład, jak w pierwszych miesiącach rządów Trumpa, który ostatnio powiedział, że jest „zmęczony tym, że Kelly mówi mu »nie«” – relacjonuje AP.Rozmówca „The Hill”, którego dziennik opisuje jako „źródło, które jest na orbicie Trumpa”, powiedział, że prezydent nie wypytuje już Kelly'ego o takie sprawy jak wojna w Syrii, ponieważ „coraz bardziej wierzy swej intuicji i instynktowi”.",,
Beata Szydło w Sejmie: Od 2018 r. realizujemy program podwyżek dla nauczycieli,"– Od 2018 r. realizujemy program podwyżek dla nauczycieli, w 2017 r. odmroziliśmy pensje nauczycielskie, które został w 2012 r. zamrożone przez PO i PSL – powiedziała w piątek w Sejmie wicepremier Beata Szydło. Dodała, że wynagrodzenia nauczycieli wzrosły w porównaniu z 2017 rokiem o 21 proc.","Po piątkowym wznowienia obrad przez Sejm Urszula Augustyn (PO-KO) zgłosiła wniosek o przerwę. Postulowała, aby premier Mateusz Morawiecki osobiście poinformował izbę i całe społeczeństwo, w jaki sposób i kiedy zamierza negocjować z nauczycielami, jaką ma przygotowaną dla nich propozycję oraz kiedy „zacznie ich traktować poważnie”.Po Augustyn głos zabrała wicepremier Beata Szydło. Powiedziała, że rząd od kilku tygodni rozmawia z przedstawicielami związków zawodowych nauczycieli. – Zostało przygotowane porozumienie, które zostało podpisane przez związek zawodowy „Solidarność” m.in. w tym porozumieniu zawarta jest propozycja wzrostu wynagrodzeń w tym roku jeszcze po raz kolejny dla nauczycieli – mówiła.– Od 2018 r. realizujemy program podwyżek dla nauczycieli. W 2017 roku odmroziliśmy pensje – nauczycielskie, które został w 2012 roku zamrożone przez PO i PSL (...) W porównaniu do grudnia 2017 roku wzrost wynagrodzeń to średnio 21 proc. – powiedziała Szydło.Dodała, że kolejna propozycja zawarta w porozumieniu to skrócenie stażu, przyśpieszenie awansu zawodowego, co również przekłada się na wzrost wynagrodzeń. – Ta oferta cały czas jest aktualna i przewodniczący (ZNP Sławomir) Broniarz wie, że jest gotowe porozumie do podpisania – powiedziała Szydło. „Jest grup zawodowych w Polsce, które powinny lepiej zarabiać” – Jest wiele grup zawodowych w Polsce, które powinny lepiej zarabiać i będą lepiej zarabiały – powiedział wicepremier Szydło. Zaapelowała do związków zawodowych nauczycieli, żeby po egzaminach podpisać porozumienie w sprawie płac.– Od 2015 r. rząd Prawa i Sprawiedliwości konsekwentnie realizuje zmianę programu gospodarczego –  mówiła wicepremier. – Wprowadzamy model gospodarczy, którego podstawowym założeniem jest to, że ze wzrostu PKB mają prawo korzystać wszyscy obywatele - wszystkie Polki i wszyscy Polacy i jest to diametralnie różne podejście do tego, które państwo prezentujecie i którego wy jesteście autorami. Dlatego, że przez wiele lat w Polsce był realizowany model, u którego legł plan Balcerowicza, który różnicował Polaków. Jego trzy główne założenia to było: Polska ma być montownią, zapleczem taniej siły roboczej, a ci, którzy się z tym nie zgadzają mieli wyjeżdżać za granicę. My diametralnie ten model gospodarczy zmieniamy – powiedziała w kierunku opozycji Szydło.– Wiemy szanowni państwo i zdajemy sobie z tego sprawę, że jest wiele grup zawodowych w Polsce, które powinny lepiej zarabiać i będą lepiej zarabiały, ale nie możemy tego wszystkiego zrobić na raz, potrzebny jest czas, i konsekwentnie ten plan będziemy realizowali przez kolejne lata – mówiła. Propozycja na przyszłość   Szydło podkreśliła, że propozycja, którą rząd złożył nauczycielom jest propozycją, która zawiera propozycję na przyszłość. – Zaproponowaliśmy w drugiej części porozumienia wzrost wynagrodzeń nauczycielskich średnio dla nauczyciela dyplomowanego do 8 tys. 100 zł przy zmianie pensum – powiedziała. Jak dodała, ta propozycja wymaga dialogu, rozmowy i chęci rozmowy również z drugiej strony.– Proponujemy, aby w tym roku jeszcze przyjąć te zmiany tak, aby one w przyszłym roku mogły zostać wprowadzone w życie – powiedziała. Dodała też, że wynagrodzenie 8 tys. 100 zł dla nauczyciela dyplomowanego mogło by wejść w życie w 2022 r.Szydło mówiła też, że „dzisiaj wychodzimy do nauczycieli z propozycją wzrostu wynagrodzenia, które zawarte są we wspomnianym przeze mnie porozumieniu”. – Jeżeli zechcecie państwo te porozumienie podpisać, związki zawodowe, to możemy po egzaminach przystąpić do rozmów na temat drugiej części porozumienia - tej, która zawiera się właśnie w nowym kontrakcie społecznym dla nauczycieli – dodała, zwracając się do związków zawodowych nauczycieli.",,
Urzędniczkę posądzono o romans z wojewodą. Złożyła pozew i żąda stu tysięcy,"Pracownica Urzędu Wojewódzkiego pozwała jeden z krakowskich portali za artykuł o swoim rzekomym romansie z wojewodą małopolskim. Serwis opublikował zdjęcia wydrukowanych kartek, przedstawiając je jako skany domniemanych maili z miłosnymi wyznaniami Piotra Ćwika. – To wyjątkowo krzywdząca, bo całkowicie nieprawdziwa sprawa – mówiła pełnomocniczka urzędniczki, mec. Monika Brzozowska-Pasieka. - Nie wiadomo, dlaczego dziennikarz wybrał akurat ją jako domniemaną partnerkę - dodaje. Pozew opiewa na 100 tys. zł.","Sprawa wybuchła w Krakowie w połowie września. Wówczas do biura prasowego wojewody Piotra Ćwika zgłosił się dziennikarz i jednocześnie redaktor naczelny portalu KRKnews.pl, Łukasz Mordarski. Spytał, czy podany prywatny adres mailowy należy do wojewody i czy z tej skrzynki wysyła on również pocztę służbową. Rzeczniczka potwierdziła tę informację. – Zaprzeczyła jednak, by drugi podany prywatny adres należał do kobiety, którą potem obwołano „domniemaną kochanką” wojewody.  Wraz z kolejnym pytaniem portalu do wojewody trafiły skany maili, które przełożony miał rzekomo wysyłać do swojej podwładnej. Były w nich miłosne wyznania, pisane raczej sztucznym i wydumanym stylem. Znalazły się też informacje sugerujące, że pracownica, ciesząca się szczególnymi względami swojego szefa, pomagała mu w podejmowaniu decyzji o awansie czy podwyżkach innych osób zatrudnionych w małopolskim UW. Domniemane schadzki obydwojga miały mieć miejsce m.in. podczas szkoleń i służbowych wyjazdów, za które płacił podatnik. Jednak zarówno wojewoda, jak i jego podwładna zaznaczają, że nigdy nie byli razem na jakimkolwiek szkoleniu. Ze skanów maili wynikało, że rzekomy romans miał się rozpocząć jeszcze zanim Piotr Ćwik został głównym przedstawicielem rządu w województwie małopolskim. Wojewoda nie podejmował rozmów z portalem. Natychmiast zawiadomił jednak policję, potem prokuraturę o możliwości popełnienia przestępstwa. Zwołał też konferencję prasową, w której powiadomił dziennikarzy o krążących plotkach. Zawiadomienie o możliwości popełnienia przestępstwa złożyła też sama urzędniczka. Na przełomie października i listopada pojawiła się kolejna publikacja portalu ze specjalnym dopiskiem: „Ujawniamy pikantne maile”. W artykule znalazły się zdjęcia i zapis z cytatami wspomnianych maili. W tym samym tekście pojawiło się także imię urzędniczki oraz czas, od kiedy została zatrudniona w urzędzie, kto ją awansował i jakie stanowisko zajmuje w urzędzie. Sprawą zainteresowały się media ogólnopolskie. - Moja klientka została publicznie nazwana rzekomą kochanką wojewody. I to bez żadnych podstaw - mówi mec. Brzozowska-Pasieka. Według niej wszystkie maile, będące rzekomo korespondencją wojewody i urzędniczki, były jedynie skanami wydrukowanych maili. Jej słowa potwierdził Łukasz Mordarski, redaktor naczelny KRKnews.pl. - Dysponowałem tylko wydrukami, które przekazałem prokuraturze.      Pełnomocnik urzędniczki nie ma wątpliwości, że podobne wydruki można w prosty sposób spreparować, a dziennikarz od początku wiedział, że adres w korespondencji, na którą się powoływał nie należy do jej klientki. - Właściwie nie wiadomo, dlaczego wybrał akurat ją jako domniemaną partnerkę wojewody, bo na pewno z treści maila nie wynika jej tożsamość – tłumaczy mec. Brzozowska-Pasieka.  – Portal nigdy też nie próbował się skontaktować w tej sprawie z moją klientką, choć miał taką możliwość i kontaktował się z nią wcześniej w sprawach służbowych, które nie dotyczą tej intrygi – dodaje. Redaktor, pytany o brak kontaktu z urzędniczką, przyznał, że w ogóle nie był nim zainteresowany. „Nigdy nie byłem zainteresowany sprawą samego romansu. Mam dużą dozę tolerancji, jeśli chodzi o miłość i seks - nie interesuje mnie, kto z kim sypia, jeśli nie ma to wpływu na decyzje dotyczące pieniędzy podatników” - stwierdził w korespondencji z portalem tvp.info. Zaznaczył przy tym, że nie opublikował nazwiska urzędniczki.      Kobieta żąda 100 tys. zł odszkodowania. Pozew przeciwko portalowi złożył także mąż urzędniczki. Małżeństwo zastanawia się, czy nie złożyć kolejnego pozwu w imieniu ich dziecka.",,
Kłopoty angielskiego dżentelmena,"Jan Vincent Rostowski, znany też jako Jacek Rostowski, nie może być polskim towarem eksportowym. Po pierwsze, nim jeszcze wstąpił do Platformy Obywatelskiej, był już członkiem brytyjskiej Partii Konserwatywnej. Po drugie, obywatelstwo polskie ma krócej od brytyjskiego, można by więc raczej nazwać go importem z Anglii. Dopiero w czasach pełnienia funkcji ministerialnej w Polsce wystąpił o nadanie mu numeru PESEL, zaś jako szef resortu finansów bez NIP był swego rodzaju ciekawostką dla niektórych dziennikarzy.","Angielski profesor dżentelmen Kiedy więc Rostowski do Parlamentu Europejskiego startuje z list nowej, brytyjskiej partii „Change”, która, w dużym skrócie, stanowi antybrexitową hybrydę zbuntowanych torysów i socjalistów, jest to swego rodzaju powrót do korzeni. Dla Platformy Obywatelskiej kłopotliwy jednak o tyle, że dawny minister był jedną z twarzy tego ugrupowania, teraz zaś wygląda na to, że przeszczep się nie przyjął. To zaś stawia kolegów w trudnym położeniu, co znajduje pewne odzwierciedlenie w ich komentarzach do sprawy. Jednak najwięcej kłopotów Rostowskiemu napytać może jego własny język.  Polityk, przedstawiany w przyjaznych mediach jako lekko konserwatywny, angielski profesor dżentelmen, dżentelmenem nie był, przynajmniej wtedy, gdy trzeba było atakować Prawo i Sprawiedliwość.  – Jestem głęboko zaszokowany, zaszokowany, że Prawo i Sprawiedliwość działa na rzecz lobbystów zagranicznych i nie broni interesu narodu Polskiego! Wstyd mi za was! Wstyd! Pomysły rodem z Budapesztu tutaj nie przejdą! – krzyczał z sejmowej mównicy w 2012 roku, odwołując się do raczej obcej swojej partii patriotycznej retoryki, która oczywiście nie przystawała ani trochę do przedmiotu debaty i sensu omawianych wówczas zmian w prawie.  Bardziej pamięta mu się słowa z konwencji w 2015 roku, na której, oceniając wyborcze obietnice PiS mówił, że na ich realizację „Pi(e)niędzy nie ma i nie będzie”. To chyba najczęściej cytowana wypowiedź Rostowskiego. Przynajmniej do teraz.  Jakiś czas temu były minister tak zapędził się w obronie społeczności LGBT przed rzekomą homofobią obecnej władzy, że aż sam zawędrował w rejony, gdzie oberwać tym samym oskarżeniem bardzo łatwo. Kiedy prezes PiS Jarosław Kaczyński rzucił słowa „wara od naszych dzieci” jako odpowiedź na mapę drogową rewolucji obyczajowej, jaka marzyła się wówczas Pawłowi Rabiejowi, Jacek Rostowski tak komentował to w rozmowie z Konradem Piaseckim: – To po prostu podłe i paskudne, a poza tym jest szczytem hipokryzji, bo wszyscy wiedzą, że nie ma partii politycznej w Polsce, gdzie jest więcej niezdeklarowanych gejów niż w PiS-ie i szczególnie na najwyższych pozycjach w PiS-ie. To liczenie gejów godne akcji „Hiacynt” poruszyło nawet część krytycznych wobec PiS komentatorów. – Czy wyście się ze skrajną prawicą na łby pozamieniali, szanowni obrońcy demokracji? – pytał Adrian Zandberg, odwołując się nie tylko do słów Rostowskiego, lecz i sugestii Stanisława Gawłowskiego na temat związków, nie tylko politycznych, Pawła Rabieja i Jarosława Kaczyńskiego. – Przyjaciele z podwórka. Kiedyś byli razem. Współpracowali Jarosław Kaczyński i Paweł Rabiej. Czy dzisiaj współpracują? Czy spór jest prawdziwy? – pytał w marcu tego roku Gawłowski w tweecie, którego nie usunął do dziś i który dziwnie przeszedł bez większego echa i żadnych konsekwencji, choć wydawałoby się, że powinien wywołać trzęsienie ziemi.   Mocne słowa Rostowskiemu też jego wypowiedź zapomniano, ale okazało się, że ma on jakiegoś życzliwego przyjaciela, który podsunął ją właśnie jego nowym, a właściwie starym angielskim kolegom. A jak wszyscy wiemy, konserwatyzm angielski to już od dawna coś zupełnie innego, niż konserwatyzm polski. Dla jednych to dobrze, dla innych źle, źle też dla samego profesora.  „Pamiętacie Państwo, jak polityk PO, p. Rostowski, liczył gejów w szeregach PiS? Dziś dowiedziała się o tym brytyjska opinia publiczna. ChangeUK gęsto się tłumaczy z tej kandydatury, bo dotąd takie wyskoki kojarzono ze skrajną prawicą. Piękny prezent podrzuciła kolegom Platforma…”- wraca do tematu Adrian Zandberg z Partii Razem na Twitterze. W toczącej się pod tym wpisem dyskusji pojawia się inny cytat z Rostowskiego, przytoczony za Wikipedią przez Kubę Gawrona, organizatora rzeszowskiego Marszu Równości – „Jak byłem młody, to w Wielkiej Brytanii za kontakty homoseksualne szło się do więzienia.  Dziś pary gejowskie adoptują tam dzieci. Nie łudźmy się, to jest równia pochyła”. Sprawę na bieżąco monitoruje brytyjski dziennikarz Guardiana i socjalista, Owen Jones, tak więc można być pewnym, że nie będzie to temat tylko dla polskich lewicujących mediów społecznościowych.   Historia lubi się powtarzać Historia lubi się powtarzać. Michałowi Kamińskiemu wybaczono bardzo wiele, gdy już zmienił swoje polityczne otoczenie i poglądy, choć nie brak takich, którzy wciąż doszukują się w nim ukrytej broni prezesa Kaczyńskiego. Jednak w czasach pierwszej kadencji PiS i trochę później był on uważany za osobę bardzo kontrowersyjną, nawet wśród części prawicowych wyborców. Początki politycznej kariery w Narodowym Odrodzeniu Polski czy wyprawa z ryngrafem do Augusto Pinocheta, w towarzystwie Marka Jurka i Tomasza Wołka, ciągnęły się za byłym spin doctorem Prawa i Sprawiedliwości bardzo długo. Gdy w 2009 roku jego ówczesna frakcja w Parlamencie Europejskim zgłosiła Kamińskiego jako kandydata na stanowisko wiceprzewodniczącego PE z jej ramienia, doszło do skandalu. Do tej pory wybór wiceprzewodniczących z ramienia frakcji był bowiem formalnością, tym razem jednak, wbrew woli partyjnych kolegów, zgłosił się również drugi przedstawiciel Europejskich Konserwatystów i Reformatorów, który zdobył więcej głosów od polskiego kontrkandydata. Kamiński został ostatecznie szefem frakcji, co z kolei wywołało liczne ataki brytyjskich mediów i polityków Partii Pracy na torysów, oskarżanych w związku z tą nominacją o wsparcie ekstremisty i antysemity. Cała ta sytuacja dziś wydaje się równie zabawna, a zarazem tragiczna i pogmatwana, jak cała brytyjska polityka. W późniejszych latach to przecież lidera socjalistów, Jeremy’ego Corbyna oskarżano wielokrotnie o antysemityzm, co więcej, to właśnie w proteście przeciw jego antysemickim poglądom swoją partię opuściła grupa, która tworzy dziś lewicowe skrzydło partii Change, z której startuje Jacek Rostowski.   Popularny na Wyspach  Przez całą drugą połowę 2009 roku Michał Kamiński był Polakiem najczęściej chyba wspominanym przez brytyjskich polityków i dziennikarzy, sprawa otarła się nawet o amerykański Departament Stanu, który tematem próbował (skąd my to znamy?) zainteresować szef dyplomacji David Miliband, wówczas minister spraw zagranicznych w lewicowym rządzie Gordona Browna. Czy o Rostowskim będzie w tym roku równie głośno? Zapewne nie, ponieważ dziś Anglicy mają własne zmartwienia, a do skali szaleństwa, jakie opanowało wyspy w związku z Brexitem Polsce wciąż, choć może trudno w to uwierzyć, jest bardzo daleko.",,
Siły NATO nie są gotowe do szybkiej reakcji ze strony Rosji,"W przypadku konfliktu zbrojnego z Rosją, NATO z liczących ponad milion żołnierzy sił, będzie w stanie w ciągu miesiąca, skierować dodatkowo na miejsce konfliktu zaledwie nieco ponad 11 tys. żołnierzy –  ostrzega dziennik „Wall Street Journal”.","Polska, obok Hiszpanii, Holandii, Norwegii i Danii, nie posiada obecnie ani jednego batalionu, który mógłby szybko - w okresie krótszym niż 30 dni - zostać skierowany w celu wzmocnienia sił walczących na pierwszej linii frontu - wynika z danych opublikowanych w czwartek przez „Wall Street Journal”.Dziennikarz WSJ, Julian Barnes, zastrzega, że „ocena gotowości bojowej jest ściśle strzeżoną tajemnicą wszystkich państw” z czego należy wnosić, że dane podane przez dziennik oparte są m.in na opracowaniach ośrodka analitycznego Rand Corporation i mają charakter szacunkowy.Według tych danych Wielka Brytania, Niemcy i Francja mają po trzy bataliony, które mogą być zmobilizowane i skierowane do działań bojowych w ciągu 30 dni.Amerykańskie oddziały stacjonujące w Europie na zasadzie rotacyjnej znajdują się obecnie pod włoskim dowództwem. Dlatego z państw członkowskich NATO tylko Włochy formalnie dysponują 5 batalionami, które mogą być skierowane do działań bojowych w ciągu 10 dni.",,
Znakomity rezultat kampanii #WeRemember,"Zakończyła się kolejna edycja akcji #WeRemember, która przypomniała światu o zbrodni Holocaustu. Kampania była prowadzona głównie w mediach społecznościowych, dotarła do milionów użytkowników, m.in. przez portal tvp.info i Poland In.","Inicjatywa – organizowana przez Światowy Kongres Żydów – miała swój finał w Międzynarodowym Dniu Pamięci o Holokauście. Trwała od 17 do 28 stycznia.   Akcja #WeRemember ma na celu przypominanie o Holokauście, a także przeciwdziałanie nienawiści, zwalczanie przejawów antysemityzmu i ksenofobii.  Zachęcaliśmy czytelników portalu tvp.info, by razem z nami włączyli się w akcję – przyniosło to rezultaty. Wysyłaliście zdjęcia i nagrania z napisem „We Remember” i „Pamiętamy” przez media społecznościowe – Facebook, Twitter i Instagram – zamieszczając hasztag #WeRemember i #Pamiętamy – a także na platformę Twoje Info.                                                teraz odtwarzaneKim jest Mosze Kantor – współorganizator Światowego Forum Holokaustu Pomysł z wykorzystaniem kampanii #WeRemeber został poprzedzony analizą słów kluczowych, które pojawiały się na początku kampanii. Oprócz „WeRemeber” najważniejszym słowem kluczowym było „Auschwitz75” oraz „holocaustmemorialday” i „#neveragain”. Wybór tego słowa kluczowego z perspektywy zakończenia kampanii okazał się prawidłowy ze względu na maksymalny zasięg z powyżej wymienionych.  Łączny zasięg kampanii to 70 mln (dla „Auschwitz75” – 40 mln). Kampania była prowadzona głównie w mediach społecznościowych.   W tym celu zostały zrealizowane trzy filmy, umieszczane stopniowo na Twiterze, Facebooku oraz Youtube. Dodatkowo filmy te zostały umieszczone także na portalu tvp.info i polandin.com.",,
Samuel Pereira: Kto wpadł na pomysł nagrania Jarosława Kaczyńskiego?,"– Co do nagrania to jestem ciekawy, kiedy biznesmen skontaktował się z Romanem Giertychem; ze swoim mecenasem?. I czy to on go namówił, aby to nagrywać. Mielibyśmy kolejny taki przykład, ponieważ mieliśmy już np. sprawę Chrzanowskiego – mówił szef portalu tvp.info Samuel Pereira , komentując w „O co chodzi” aferę z tzw. taśmami Jarosława Kaczyńskiego, który negocjował z austriackim biznesmenem budowę wieżowców przez spółkę Srebrna.","„Gazeta Wyborcza” opublikowała we wtorek stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna.Ujawniona rozmowa odbyła się 27 lipca 2018 r. w siedzibie Prawa i Sprawiedliwości przy ul. Nowogrodzkiej w Warszawie. Wzięli w niej udział Jarosław Kaczyński, jego brat cioteczny Grzegorz Tomaszewski, austriacki biznesmen Gerald Birgfellner powiązany rodzinnie z prezesem PiS, i jego wspólniczka, pełniąca jednocześnie rolę tłumaczki. Birgfellener domagał się zapłaty za prace wykonane w sprawie wieżowców. Pytania o intencjęKomentując sprawę niedoszłej budowy Samuel Pereira zawrócił uwagę, że nie jest ona do końca klarowna i wiele elementów wymaga dokładniejszego zbadania. – Co do nagrania to jestem ciekawy, kiedy biznesmen skontaktował się z Romanem Giertychem; ze swoim mecenasem? I czy to on go namówił, aby to nagrywać. Mielibyśmy kolejny taki przykład – mówił Pereira, który wskazał, że nazwisko Giertycha pojawi się już w aferze KNF, w której biznesmen Roman Czarnecki nagrał Marka Chrzanowskiego, byłego przewodniczącego Komisji Nadzoru Finansowego w sytuacji, która mogła być korupcyjna.Nazwisko Romana Giertycha pojawiło się w mediach m.in. za sprawą ujawnienia przez dziennikarza Piotra Nisztora nagrania z 2011 r., z którego mogło wynikać, że Giertych planował powołanie „spółki”, która ściągałaby pieniądze od najbogatszych Polaków. Adwokat przekonywał później, że to była prowokacja z jego strony. Pereira zastanawiał się, co kierowało austriackim biznesmenem, że nagrywał wszystkie spotkania z Jarosławem Kaczyńskim. Zwrócił uwagę na fragment rozmowy, w którym biznesmen rzuca: „A co się stanie, jak to wyjdzie?”. Kaczyński mówi zaskoczony: „No to...”, a biznesmen dodaje: „to będzie przecież medialnie jeszcze gorzej, niż gdyby się po cichu pracowało dalej”. – Pierwsza możliwość, to troska biznesmena, że sprawa mogłaby zaszkodzić Srebrnej, gdyby wyszła na jaw. W tą wersję trudno uwierzyć, bo biznesmen przychodził i od razu nagrywał rozmowy. Opcja druga jest taka, że wysuwa taką supozycję, aby osiągnąć jakiś cel. Jaki? Wiadomo, że chce uzyskać pieniądze poza rachunkami, czemu Kaczyński mówi: „nie” – dodał Pereira, wskazując, że śledczy winni zbadać, czy np. nie była to jakaś forma szantażu wobec Kaczyńskiego.",,
"„Atak cybernetyczny groźny ze względu na cel, którym była Ukraina”","– To poważny atak, wykazuje podobne cechy charakterystyczne jak atak sprzed miesiąca. Tyle że teraz był skoncentrowany na jednym kraju, na Ukrainie, chociaż dotknął też prawie całą Europę Zachodnią oraz niektóre inne kraje, instytucje i przedsiębiorstwa związanych z Ukrainą – powiedział szef MON Antoni Macierewicz.","W ocenie ministra obrony, „atak może mieć wpływ na bezpieczeństwo cybernetyczne kraju i naszych możliwości obronnych”. – Na szczęście, według mojej wiedzy, nie zostały zaatakowane w Polsce żadne instytucje związane z szeroko rozumianą sferą bezpieczeństwa. Z tego punktu widzenia Polska ciągle jest w lepszej sytuacji niż inne kraje, ale szeroki zasięg, a zwłaszcza koncentracja na Ukrainie, której bezpieczeństwu – jak uznali tamtejsi specjaliści – atak zagraża, jest dla nas istotnym sygnałem ostrzegawczym o postępujących działaniach przeciwnika – dodał. – Według Ukraińców, są nim Rosjanie. Nie wiem, czy ta diagnoza jest trafna, ale trzeba ją brać pod uwagę – zaznaczył szef MON. Oprogramowanie przejmuje kontrolę nad komputeremWe wtorek obiektem ataku hakerskiego stały się systemy komputerowe wielu krajów, w tym Danii, Wielkiej Brytanii, Holandii, Rosji, Indii i Polski. Pierwszym celem zmasowanego cyberataku – wymierzonego w system bankowy i telekomunikacyjny, rządowe sieci komputerowe, najważniejsze lotniska w kraju, ciepłownie, elektrownie oraz stołeczne metro – była Ukraina. Złośliwe oprogramowanie ransomware przejmuje kontrolę nad komputerem, a następnie żąda od właściciela zapłaty lub podjęcia określonych działań w zamian za odblokowanie komputera. W połowie maja przypuszczono ponad 45 tys. ataków na sieci informatyczne w 74 krajach, głównie w Rosji, gdzie zaatakowano m in. komputery MSW i największego operatora telefonii komórkowej; celem była także brytyjska służba zdrowia - na Wyspach zaatakowano m.in. szpitale w Londynie. Wtedy także złośliwy program domagał się okupu za odblokowanie komputera.",,
"Pierniki, rzemiosło i kolędy przy dudach. Taki jest jarmark świąteczny w Edynburgu","Pachnące piernikami, choinką i grzanym winem jarmarki bożonarodzeniowe przyciągają coraz więcej odwiedzających. W Edynburgu centrum miasta  zmieniło się w duży świąteczny stragan. Można spróbować regionalnych smakołyków, kupić ręcznie robioną biżuterię czy inne produkty lokalnych artystów, a czas umilają kolędnicy śpiewający przy dźwiękach dud.",,,
Kolejny fake news Grabca. Tym razem o pochodzeniu nazwy ulicy „Jedności robotniczej”,"Powrót do PRL. Radni Platformy Obywatelskiej podjęli decyzję o przywróceniu komunistycznej nazwy ulicy „Jedności robotniczej” w  Żyrardowie. Rzecznik PO, Jan Grabiec broni kolegów, tłumacząc, że zamiast ulicy generał „Nil” „dostanie” skwer w tym mieście. Jednocześnie polityk przekłamuje historię powstania nazwy ulicy.","Jednej z żyrardowskich bezimiennych dróg dojazdowych nadano nazwę „ulicy Jedności robotniczej” w 1977 r. To za totalitarnych rządów komunistów w Polsce, podczas uroczystego posiedzenia ówczesnej Rady Miasta Żyrardowa podjęto decyzję, żeby w ten sposób uczcić Kongres Jedności Klasy Robotniczej z grudnia 1948 r. W ten sposób włodarze miasta postanowili wyrazić swoje poparcie dla centralnych władz partyjnych w kraju. Czego dotyczył wspomniany kongres? W swojej publikacji na łamach „Rzeczpospolitej” pt. „Kongres wieńczy dzieło” historyk Maciej Korkuć pisał tak: „15 – 21 grudnia 1948 roku to znaczące dni budowy stalinizmu w Polsce. We wszystkich niemal dziedzinach życia publicznego zatriumfował on ostatecznie w roku następnym. Kongres Zjednoczeniowy PPR i PPS obradował w Warszawie od 15 do 21 grudnia. Od wielu miesięcy przygotowywany był jako olbrzymie przedsięwzięcie propagandowe. Starannie wyreżyserowano każdy szczegół. (…) 16 grudnia delegaci już z samego rana czekali, aby powitać owacjami przybywających dygnitarzy. Zaczyna się spektakl: wśród oklasków na salę wchodzą Michał Żymierski, premier Cyrankiewicz, Roman Zambrowski i kolejni ministrowie – Hilary Minc, Jakub Berman, Henryk Świątkowski. Tuż przed 10 wszystko jest przygotowane na uroczystą celebrację powitania Bieruta – generalnego sekretarza PPR, »prezydenta RP«, w rzeczywistości najważniejszego wówczas wykonawcę polityki Stalina w Polsce. (...) O godzinie 10.12 Bierut staje za mównicą. Sala znowu reaguje burzą oklasków i śpiewem. »Towarzysze! Rodacy! Drodzy goście! – mówi. – Radosną, od dawna oczekiwaną chwilę przeżywa dziś polska klasa robotnicza. Zjazdy Polskiej Partii Robotniczej i Polskiej Partii Socjalistycznej postanowiły utworzyć jedną partię«. Od razu rozlega się kolejna burza oklasków, aby wśród owacji Bierut mógł ogłosić nazwę nowej partii: „Polska Zjednoczona Partia Robotnicza”. „Braterskie pozdrowienie genialnemu wodzowi Józefowi Stalinowi”  Historyk przypominał deklaracje pełne lojalności wobec Stalina i hołdy, jakie na kongresie składano jednemu z największych morderców w dziejach ludzkości. „W chwili radosnej i uroczystej, gdy Polska Zjednoczona Partia Robotnicza święci zwycięstwo swej jedności, ślemy gorące, braterskie pozdrowienie narodom ZSRR i ich genialnemu wodzowi Józefowi Stalinowi, kierownikowi WKP(b), przyjacielowi Polski” – mówił Bierut. „Później przemawiali przedstawiciele już podporządkowanych stalinistom partii politycznych: SL, SD. Pozostałości PSL, któremu już wcześniej skutecznie przetrącono kręgosłup, reprezentował Józef Niećko. Dalej resztki Stronnictwa Pracy, komunistyczna młodzieżówka ZMP, Liga Kobiet.” – wspomina Korkuć. Na kongresie Bierut wygłosił długi referat ideologiczny „w postaci okraszonych cytatami ze Stalina wytycznych ideowych PZPR”, a w drugim dniu zjazdu przesłano „braterskie pozdrowienia” dla Chińskiej Partii Komunistycznej. Zabrzmiały owacje i okrzyki „Towarzysz Mao Tse-tung, dowódca Chińskiej Armii Ludowej. Niech żyje!”. Niezbędne do „zjednoczenia” komunistycznej PPR i sanacyjnego PPS było usunięcie z szeregów tej drugiej partii „wrogich” komunistycznej dyktaturze „elementów”.  Miesiąc przed kongresem „Jedności klasy robotniczej”, dokładnie 5 listopada 1948 roku przed sądem wojskowym w Warszawie stanęło 6 członków Polskiej Partii Socjalistycznej – Wolność, Równość, Niepodległość. Tak zaczął się jeden z kluczowych dla komunistycznego zniewolenia głośny polityczny proces pokazowy, który doprowadził do tego, że czołowym działaczom PPS, w tym Kazimierzowi Pużakowi postawiono wyroki wielu lat więzienia.  Celem procesu było zastraszenie działaczy PPS i WRN, a w ostatecznym rozrachunku doprowadzenie do połączenia PPR i PPS w Polską Zjednoczoną Partię Robotniczą. Poseł Jan Grabiec z Platformy Obywatelskiej historię powstania nazwy ulicy „Jedności robotniczej” przedstawia w zgoła inny sposób:",,
Paralekkoatletyczne ME w Berlinie. Polacy wygrali klasyfikację medalową!,"W zakończonych w niedzielę paralekkoatletycznych mistrzostwach Europy w Berlinie Polacy zdobyli 61 medali, w tym 26 złotych, co dało im pierwsze miejsce w klasyfikacji końcowej zmagań niepełnosprawnych sportowców. Druga była Wielka Brytania z dorobkiem 50 krążków. Na trzecim miejscu uplasowała się Ukraina, której sportowcy zdobyli 49 medali.","Ostatniego dnia Biało-Czerwoni wywalczyli pięć medali, w tym dwa złote. Na najwyższym stopniu podium stanęli w niedzielę Jagoda Kibil (kat. T35) w biegu na 200 m oraz Marek Wietecki (kat. F12) w rzucie dyskiem, który wcześniej w Berlinie zdobył srebro w rzucie oszczepem.„Zazdrościłem kolegom tych złotych medali. Pomyślałem, że też taki chcę mieć, że nie będę spoczywał na laurach. Nie tylko dla samych medali tutaj jesteśmy, ale też po to, żeby robić rekordy życiowe, sezonu. Choć ten ostatni akurat padł, to liczyłem na coś więcej, tak żebym czuł, że dałem z siebie »maksa«. Obaj z trenerem wiemy, że stać mnie na więcej” – powiedział Wietecki.Trener kadry Zbigniew Lewkowicz nie krył satysfakcji i nie był zaskoczony tak dobrym startem w Berlinie.„To jest bardzo proste. Gdy dwa lata temu objąłem funkcję koordynatora kadry, prezes Polskiego Komitetu Paraolimpijskiego Łukasz Szeliga zaufał mi i dał wolną rękę. Mamy odpowiednie finansowanie. Nie ukrywam, że wzorując się na PZLA stworzyłem system przegotowań, plan treningowy, który przynosi teraz efekty. Oczywiście ten sukces jest zasługą współpracujących z nami trenerów, ale faktycznie widzimy, że idziemy we właściwym kierunku. Sprawdzian na dwa lata przed igrzyskami w Tokio i na rok przed paralekkoatletycznymi mistrzostwami świata w Dubaju wypadł doskonale” – powiedział Lewkowicz.",,
Sportowa Polska żyje trawą. Narodowa debata o Narodowym,"Sportowa Polska żyje trawą! Z końcem listopada kończy się umowa z dostarczycielem trawy na płytę boiska na Stadionie Narodowym w Warszawie. Czy wreszcie nie będzie już ślizgania się piłkarzy po murawie, jak w trakcie ostatniego meczu ze Słowenią?","– Stadion PGE Narodowy nie jest typowym stadionem, gdyż nie ma zainstalowanej na stałe murawy z prawdziwego zdarzenia. Murawa na nasze mecze jest zakładana dwa-trzy dni przed spotkaniem i nie ma szans na ukorzenienie się do podłoża. Na dodatek w listopadzie, poza okresem wegetacji, trawa natychmiast gnije i staje się śliska  – taką opinię na temat trawy przedstawił  prezes Polskiego Związku Piłki Nożnej Zbigniew Boniek. Szef PZPN był zadowolony po meczu ze Słowenią, podkreślając, że na tej fatalnej trawie najlepszą akcję bramkową, jaką Stadion Narodowy widział, przeprowadził Robert Lewandowski. Kapitan naszej drużyny już nie był tak szczęśliwy jak Boniek. Jak zdradzili koledzy z zespołu, Lewy poskarżył się na stan boiska premierowi Mateuszowi Morawieckiemu. – Powiedzieliśmy, że dobrze byłoby murawę wymienić. Premier powiedział, że się tym zajmie. Nie było pretensji, ale Robert Lewandowski, jako kapitan, przekazał naszą prośbę – zdradził po meczu Kamil Jóźwiak.Premier w komentarzach po meczu ze Słowenią bardziej koncentrował się na sportowych emocjach. – Przyszedłem, jak było już 2:1, potem 2:2. Gryzłem paznokcie razem ze wszystkimi kibicami. Ale bardzo się cieszę, że się tak skończyło. Chciałem, żeby to zwycięstwo zaznaczyło naszą drogę do EURO 2020 – powiedział premier Morawiecki.Stadion Narodowy od czasu do czasu trafia do mediów niekoniecznie z powodu sportowych sukcesów. W październiku 2012 roku był „Basenem Narodowym”, gdy odwołano mecz z Anglią po zalaniu boiska przez deszcz, zapominając o zamknięciu dachu. Problemy z trawą też nie zdarzyły się po raz pierwszy. Podczas poprzedniej tury spotkań eliminacyjnych EURO 2020 piłkarze narzekali na „Ślizgawkę Narodową” – gdy wywracali się bardzo często.Kontrakt z firmą Trawnik, która odpowiedzialna była za murawę stadionu, wygasa z końcem listopada. Później zostanie ogłoszony przetarg. Czy nowy (a może stary…) dostarczyciel trawy zapewni wreszcie piłkarzom komfort gry?",,
"Trump: Polska to wspaniały kraj i naród. Mam nadzieję, że wkrótce tam przyjadę","– Gratuluję Polsce. To wspaniały kraj i naród. Mamy wielu Polaków w naszym kraju, może nawet 8 milionów. Kochamy naszych polskich przyjaciół. Mam nadzieję, że wkrótce przyjadę do Polski – powiedział prezydent USA Donald Trump, zapytany przez korespondenta Polskiego Radia o przesłanie dla Polski z okazji 80. rocznicy wybuchu II wojny światowej.","Amerykański przywódca rozmawiał z korespondentem Polskiego Radia w Waszyngtonie Markiem Wałkuskim. Dziennikarz zamieścił informację na Twitterze. Wcześniej Wałkuski pisał na Twitterze, że Trump jest w drodze z Camp David do Białego Domu. Jak informował, amerykański przywódca ma udać się do Federalnej Agencji Zarządzania Kryzysowego w sprawie huraganu Dorian. Początkowo prezydent USA miał przybyć do Polski, by wziąć udział w uroczystościach rocznicy wybuchu II wojny światowej, jednak w czwartek przełożył wizytę własnie w związku z nadciągającym nad Florydę huraganem Dorian.Na portalu Onet.pl pojawiły się dziś informacje jakoby Trump, zamiast uczestniczyć dziś w warszawskich uroczystościach, grał w golfa. Materiał został opatrzony zdjęciem z pola golfowego sprzed 6 lat.",,
Horała: Powołanie komisji ds. VAT prawdopodobnie na następnym posiedzeniu Sejmu,"– Komisja śledcza ds. VAT prawdopodobnie zostanie powołana na następnym posiedzeniu Sejmu – zapowiedział poseł Marcin Horała, rekomendowany przez PiS na przewodniczącego tej komisji. Jak dodał, przedmiotem zainteresowania komisji będą m.in. działania kierownictwa resortu finansów i służb skarbowych.","Horała w środę w radiowej „Trójce” pytany, kiedy komisja śledcza rozpocznie działanie, powiedział: „To wymaga dwóch uchwał Sejmu, pierwszej uchwały o utworzeniu komisji (...), i w kolejnym kroku powołania składu osobowego”. Jak dodał, ten punkt nie został dodany do porządku obrad rozpoczynającego się w środę posiedzenia Sejmu. – Do końca posiedzenia oczywiście teoretycznie jakieś zmiany mogą się zdarzyć, ale jeśli się nie pojawi (ten punkt) na tym posiedzeniu, to na następnym posiedzeniu Sejmu – zaznaczył.Poseł PiS podkreślił, że „niewątpliwie przedmiotem zainteresowania (komisji) będzie kierownictwo resortu finansów i służb skarbowych”.Dziennikarz zwrócił uwagę, że komisja śledcza – według projektu uchwały – ma zająć się zaniedbaniami i zaniechaniami w zakresie zapewnienia dochodów Skarbu Państwa z tytułu podatku VAT i podatku akcyzowego od grudnia 2007 do listopada 2015 roku, a Platforma Obywatelska chce, by prace komisji objęły również lata 2016-2018.",,
„Prośmy o dar pokoju dla świata”. Papież Franciszek na Anioł Pański,"– W modlitewnym oczekiwaniu na narodziny Księcia Pokoju prośmy o dar pokoju dla całego świata, szczególnie dla narodów, które najbardziej cierpią z powodu trwających konfliktów – wezwał Franciszek po modlitwie Anioł Pański w Watykanie w Wigilię uroczystości Narodzenia Pańskiego. Papież życzył także wszystkim: „Dobrych Świąt Bożego Narodzenia”.","W szczególny sposób Ojciec Święty zaapelował, aby przy okazji Świąt Bożego Narodzenia osoby uprowadzone – kapłani, zakonnicy i zakonnice oraz świeccy – zostali zwolnieni i mogli powrócić do swoich domów. Wraz ze zgromadzonymi na placu św. Piotra odmówił w milczeniu modlitwę w ich intencji.Szacuje się, że co roku 170 tys. chrześcijan oddaje życie za wiarę, a 200 milionów jest „brutalnie prześladowanych”. W ponad 75 krajach łamie się prawo do wolności religijnej, a 350 mln chrześcijan stale poddawanych jest różnym formom dyskryminacji.Modlił się za ofiary żywiołuFranciszek modlił się także za ofiary tropikalnej burzy Tembin, która na filipińskiej wyspie Mindanao spowodowała powodzie i osuwiska błotne, które zmiotły z powierzchni ziemi wiele domów. Według ostatnich informacji w wyniku kataklizmu zginęło około 200 osób.Papież zachęcił w godzinach, które oddzielają nas od Bożego Narodzenia, znaleźć kilka chwil, „aby zatrzymać się w milczeniu i modlitwie przed żłóbkiem, aby adorować w sercu tajemnicę prawdziwego Bożego Narodzenia, Jezusa, który zbliża się do nas z miłością, pokorą i czułością”.",,
Domosławski Dziennikarzem Roku 2010,"Dziennikarzem Roku 2010 w konkursie miesięcznika „Press” został Artur Domosławski – autor kontrowersyjnej biografii Ryszarda Kapuścińskiego. Drugie miejsce zajął Tomasz Lis, dziennikarz telewizyjnej Dwójki.","Uzasadnieniem dla nagrody wręczonej Domosławskiemu był „profesjonalizm, promowanie światowych standardów pracy w mediach i przestrzeganie etycznych kanonów zawodu”. Andrzej Skworz, redaktor naczelny „Press”, wręczając nagrodę, powiedział, że książka Domosławskiego podzieliła środowisko medialne tak, jak katastrofa smoleńska świat polityki.  – Jest pewna ironia w sytuacji, że nagrodę wręcza mi Andrzej Skworz i redakcja „Press”, która nie zostawiła suchej nitki na mojej pracy, ale ja bardzo lubię ironiczne sytuacje  – powiedział z kolei Domosławski. Oprócz statuetki - stalówki - Dziennikarz Roku otrzymał samochód. Autor książki „Kapuściński non-fiction”, będącej biografią Ryszarda Kapuścińskiego, zadeklarował, że nie przyjmie auta i poprosił producenta, by przekazał go na jakiś szczytny cel. Dziennikarza Roku wybrały kolegia redakcyjne gazet, czasopism, stacji radiowych i telewizyjnych. W tym roku w regulaminie nagrody pojawił się zapis, że redakcjom nie wolno głosować na swoich dziennikarzy. Drugą nowością był punkt, że w przypadku, gdy zwycięzca głosowania redakcji nie otrzyma 15 proc. głosów, wybór Dziennikarza Roku musi zaakceptować jury Grand Press. Już w tym roku musiano skorzystać z tego zapisu - jury niemal jednogłośnie zaakceptowało wynik głosowania redakcji. Autorami najlepszego materiału śledczego w 2010 r. ogłoszono Michała Majewskiego i Pawła Reszkę za cykl „Dziewięć i pół sekundy”, który ukazał się w „Tygodniku Powszechnym”, „Rzeczpospolitej” i jej dodatku „Plus Minus”. Autorzy opisywali kolejne wątki związane z wyjaśnianiem katastrofy smoleńskiej, na bieżąco ustalali i analizowali poszczególne przyczyny tragedii, próbując dojść prawdy, kto zawinił. Za ten cykl Majewski i Reszka otrzymali też pod koniec października Nagrodę im. Andrzeja Woyciechowskiego, założyciela Radia ZET. W kategorii publicystyka zwyciężył Tomasz Kwaśniewski z „Dużego Formatu” „Gazety Wyborczej” za tekst „Pranie.pl”, przedstawiający trudną rozmowę dwóch kolegów, których łączy wszystko poza światopoglądem. Jak napisało jury Grand Press, Kwaśniewski pokazuje, że do porozumienia Polaków potrzebne są nawet nie tyle wspólne wartości, ile jednakowe rozumienie zasadniczych pojęć. Nagrodę za najlepszy reportaż prasowy otrzymała Anna Szulc z „Przekroju”. Jej tekst „Fałszerz od aniołów” opowiada o genialnym fałszerzu pięciozłotówek, który uprawiał ten proceder z umiłowania rzemiosła, a pieniądze rozdawał potrzebującym. Był tak dobry, że karę więzienia chciano zamienić mu na pracę przy rozpoznawaniu fałszywek. Nagrodę za najlepszy reportaż radiowy przyznano Annie Gmiterek-Zabłockiej (TOK FM) za audycję „Integracja na siłę”, która opowiada o szkole integracyjnej w Lublinie, w której dzieci niepełnosprawne na każdym kroku czują, że są inne i gorsze od zdrowych kolegów. W kategorii wywiad zwyciężyła Katarzyna Bielas z „Wysokich Obcasów” „Gazety Wyborczej” za rozmowę z polską reżyserką Agnieszką Wojtowicz-Vosloo, która udowadnia, że w Hollywood jest miejsce także dla kobiet, o ile nie poddają się stereotypom. Wywiad zatytułowano „Dziewczyna w kostnicy”. Za dziennikarstwo specjalistyczne nagrodzono Artura Włodarskiego („Gazeta Wyborcza”). Jego tekst „Polak, który uratował 100 tys. osób” opowiada o wynalazcy, konstruktorze i producencie Leopoldzie Płowieckim, który produkuje jedne z najlepszych na świecie mikrocewników stosowanych w medycynie. Zwycięzcy w każdej z kategorii otrzymali czek na równowartość tysiąca euro. W tym roku do nagrody Grand Press zgłoszono 646 prac. Do finału Jury Grand Press 2010 zakwalifikowało 48 prac.                                                    laureaci                                            Tomasz Lis i Artur Domosławski",,
Ambasador USA: Izrael ma prawo zaanektować część Zachodniego Brzegu,"Izrael ma prawo do aneksji części Zachodniego Brzegu Jordanu – powiedział ambasador USA w Jerozolimie David M. Friedman. Zastrzegł zarazem, że przyłączenie całości tych terytoriów jest „mało prawdopodobne”.","– Myślę, że pod pewnymi warunkami Izrael ma prawo zatrzymać część, ale mało prawdopodobne, że cały Zachodni Brzeg – ocenił w wywiadzie dla dziennika „New York Times”.Jego słowa nowojorski dziennik interpretuje jako „otwarcie drzwi dla amerykańskiej akceptacji tego, co byłoby niezwykle prowokującym aktem”. Do Zachodniego Brzegu Jordanu prawa roszczą sobie Palestyńczycy. Uznają oni, że Izrael okupuje te terytoria.Plany NetanjahuPrzed kwietniowymi wyborami parlamentarnymi premier Izraela Benjamin Netanjahu powiedział, że w następnej kadencji planuje przyłączenie osiedli na Zachodnim Brzegu Jordanu do państwa żydowskiego. Friedman nie odpowiedział na pytanie, jak zareagują Stany Zjednoczone, jeśli Netanjahu zdecyduje się na taki krok. Stwierdził jedynie, że przed wyrażeniem podglądu konieczna jest analiza szczegółów.Izrael zajął Zachodni Brzeg Jordanu, Strefę Gazy i wschodnią część Jerozolimy w wyniku wojny sześciodniowej w roku 1967. W 2005 roku Izraelczycy wycofali się ze Strefy Gazy, lecz setki tysięcy żydowskich osadników pozostają w Jerozolimie Wschodniej i na Zachodnim Brzegu. Sprzeciwiają się temu Palestyńczycy. W świetle prawa międzynarodowego wszystkie żydowskie osiedla budowane na okupowanych przez Izrael terenach palestyńskich są nielegalne, bez względu na ich status w prawie izraelskim. Izraelskie władze rozróżniają osiedla, które zostały zatwierdzone, i te, które powstały „na dziko” bez zezwolenia, ale zasadniczo są tolerowane przez izraelski rząd.",,
"„Boję się, że doprowadzimy do wojny domowej”","–  Boję się, że doprowadzimy do wojny domowej. Wystarczy, żeby ktoś rzucił granat na demonstracji wywołanej przez prowokatora Rydzyka. Nie szanujemy sami siebie, nie szanujemy zwycięstwa i demokracji, oczywiście poprawiając jej mankamenty – tak na dzień przed 32. rocznicą podpisania Porozumień Sierpniowych na antenie TVP Info mówił były prezydent Lech Wałęsa.","Gość specjalny programu „Minęła dwudziesta” i budowniczy wolnej Polski odniósł się do bieżących wydarzeń, m.in. afery Amber Gold, działań obecnej „Solidarności”, na czele której stoi Piotr Duda oraz pracy, którą demokratyczna Polska musi jeszcze wykonać. – Dzisiaj walczymy kartką wyborczą, programami, szkoleniem ludzi, a nie kamieniami. To epoka intelektu  – przypomniał były prezydent. Lech Wałęsa zwrócił uwagę na to, że dzisiaj związkowcy „ nie mają skutecznych metod, a chcieliby osiągnąć cele”. – Co do haseł ja się zgadzam, ale problem w tym, jak to osiągnąć. Na pewno nie kamieniami i na pewno nie na ulicy  – wielokrotnie powtarzał Lech Wałęsa przestrzegając przed siłowym rozwiązywaniem problemów. Były prezydent przypomniał, że kiedy on walczył w kraju o demokrację, „ przeciwnik był zdefiniowany i oczywiście mieliśmy wspólny mianownik”. – W liczniku mieliśmy oczywiście inne rzeczy. Teraz, kiedy wywalczyliśmy wolność – każdy uprawia swoje interesy. Demokracja na tym polega  – mówił.Prezydent skomentował także sprawę Amber Gold mówiąc, że „jeszcze nie raz będziemy wpadać na miny”. – Gdyby było dobrze, to nie byłoby tej sprawy, nie zajmowalibyśmy się tym. Zaczęto pewien proces, początkowania, rozdzielania, ale zaniechano kontynuacji. To powoduje niedoróbki, jeszcze nie raz będziemy wpadać na miny. – Kiedyś wyczytałem, że demokracja to nic innego jak wojna każdego z każdym w żelaznych ramach prawa. My nie mamy za to uregulowanych tych ram prawa. Po tym, jak upadł komunizm miotamy się od ściany do ściany  – kontynuował były prezydent.Jego zdaniem właśnie to „miotanie się” powoduje, że „Solidarność” dzisiaj wraca na ulice. – W dalszym ciągu nie jesteśmy uporządkowani. Myślimy o premierze, że to jest „On”, że on nie chce dać. Ale on musi mieć, żeby dać  – mówił Lech Wałęsa odnosząc się tym samym m.in. do zapowiedzi kolejnych strajków. – Ile krwi przelano, żeby Polska była wolna. I teraz zamiast „samorządzić” chcemy na ulicy domagać się swoich praw?  – pytał Lech Wałęsa. – Trzeba walczyć programem, a nie na ulicy. Na ulicy walczono za moich czasów, kiedy nam zabraniano tworzenia struktur. Dzisiaj mamy epokę intelektu, to hańba rozmawiać kamieniami  – podkreślał gość programu „Minęła dwudziesta”.",,
Rzecznik KEP: W czasie II wojny światowej zginął co piąty polski ksiądz,"20 proc. księży diecezjalnych zostało zamordowanych podczas II wojny światowej, czyli co piąty kapłan diecezjalny stracił życie w Polsce okupowanej przez nazistów – przypomina rzecznik Konferencji Episkopatu Polski ks. Paweł Rytel-Andrianik w Dniu Męczeństwa Duchowieństwa Polskiego.","Dzień pamięci został ustanowiony 2002 r. z inicjatywy Konferencji Episkopatu Polski i jest obchodzony 29 kwietnia, w 74. rocznicę wyzwolenia obozu w Dachau, gdzie zginęło wielu polskich księży. Rzecznik episkopatu wskazuje, że niemieccy naziści podczas II wojny zamordowali ok. 2 tys. księży diecezjalnych, 370 zakonników, ok. 280 sióstr zakonnych. Ponadto ok. 4 tys. księży i zakonników i ok. 1,1 tys. sióstr było więzionych w niemieckich obozach zagłady. – Były takie diecezje, jak np. Włocławek, Gniezno czy Chełmno, gdzie prawie co drugi ksiądz został zamordowany. W obozach zginęło również czterech polskich biskupów, a blisko połowa diecezji rzymskokatolickich została pozbawiona biskupów, którzy stali na ich czele. Dlatego można powiedzieć, że była to nie tylko wojna z państwem polskim, z narodem polskim, ale też z Kościołem katolickim – podkreślił ks. Rytel-Andrianik. Rzecznik Episkopatu przypomniał również, że mimo terroru księża ryzykowali życie, niosąc pomoc wszystkim potrzebującym, w tym także ludności żydowskiej.",,
„Powinniśmy wynegocjować  bardzo dobrą cenę gazu” vs. „Rosja jest nieprzewidywalnym partnerem”,"–  Przekazaliśmy rządowi kraj bezpieczny pod względem dostaw gazu. Oddanie gazoportu w Świnoujściu w ubiegłym roku, postawiło tę kropkę nad i – powiedział w programie „Po przecinku” – Andrzej Czerwiński (PO) z  sejmowej Komisji ds. Energii i Skarbu Państwa. – Musimy mieć inne źródła. Jednym z nich jest gazoport w Świnoujściu. To był pomysł jeszcze premiera Jarosława Kaczyńskiego. Platformie Obywatelskiej zajęło aż osiem lat wybudowanie go – mówił wicemarszałek Senatu Adam Bielan (Zjednoczona Prawica, Polska Razem).","„Bardzo poważnie traktujemy dywersyfikację źródeł energii; rząd zrobi wszystko, by stworzyć warunki do budowy gazociągu z Morza Północnego do Polski” – zapewniła podczas wizyty w Oslo premier Beata Szydło. Premier Norwegii Erna Solberg zaznaczyła, że to kwestia decyzji komercyjnych. Andrzej Czerwiński przyznał w TVP Info, że  zróżnicowanie dostaw surowców energetycznych jest  dobrym pomysłem.  – Jednym z elementów niezależności polskiego systemu energetycznego może być dostawa z Północy. Oprócz bezpieczeństwa ciągłości dostaw, gra na rynku światowym toczy się o cenę gazu – zaznaczył Czerwiński.  – Oczywistym jest, że mamy udziały w Norwegii od paru lat. Złoża w szelfie norweskim posiadają  PGNiG i Lotos. Jak widzimy, sama Norwegia przeżywa kryzys w  związku z ogólnoświatowym spadkiem cen ropy i gazu. Polska jest w uprzywilejowanej sytuacji. Powinniśmy wynegocjować teraz bardzo dobrą cenę gazu. Następnie przystąpić krok po kroku do budowania rurociągu – dodał.  –   Przekazaliśmy rządowi kraj bezpieczny pod względem dostaw gazu. To, co minister spraw zagranicznych Witold Waszczykowski powiedział na ostatniej debacie, oddanie gazoportu w Świnoujściu w ubiegłym roku, postawiło tę kropkę nad i – skomentował polityk PO. „Gazoport może mieć większą przepustowość”  Z Czerwińskim nie zgodził się drugi gość TVP Info.  – Polska zużywa obecnie 15 miliardów metrów sześciennych gazu. Jedną trzecią wydobywamy sami. 10 miliardów importujemy z Rosji, która jest absolutnie nieprzewidywalnym partnerem. Po dojściu do władzy Władimira Putina 15 lat temu, wykorzystuje dostawy gazu i ropy naftowej do uzależnienia politycznego. Tak czyni w stosunku do wielu krajów. Pamiętamy słynne wojny gazowe z Ukrainą – mówił Bielan. – Niestety rząd Donalda Tuska, po decyzjach wicepremiera Waldemara Pawlaka w 2010 roku zostawił nam bardzo niekorzystną, wieloletnią umowę na dostawę gazu z Rosji, która obowiązuje do 2022 roku. Miała funkcjonować do 2037 roku, ale po protestach opozycji, zmieniono ją – dodał wicemarszałek Senatu. – Niedługo czekają nas renegocjacje tej umowy. Żeby mieć silniejszą pozycję w rozmowach, musimy mieć inne źródła. Jednym z nich jest gazoport w Świnoujściu. To był pomysł jeszcze premiera Jarosława Kaczyńskiego. Platformie Obywatelskiej zajęło aż osiem lat wybudowanie go. Ten gazoport może mieć większą przepustowość – dodał Bielan.",,
Łukaszenka: Nie mogę nie kandydować w wyborach prezydenckich,"Nie mogę nie kandydować w najbliższych wyborach prezydenckich – powiedział prezydent Białorusi Alaksandr Łukaszenka podczas „Wielkiej Rozmowy z Prezydentem” z udziałem mediów, przedstawicieli władz i organizacji społecznych. Łukaszenka sprawuje władzę o 1994 r. Kolejne wybory maja się odbyć w 2020 r.","Łukaszenka szybko wyjaśnił, dlaczego powinien dalej ubiegać się o najwyższy urząd w państwie. Wskazał, że chodzi mu o to, żeby „mu potem nie zarzucono, że jest tchórzem”.Odpowiadając na pytanie dziennikarza Radia Swaboda, obiecał również, że nie zamierza „przenieść się na tamten świat z fotela prezydenta”, to znaczy – rządzić krajem dożywotnio. – Jeśli mnie nie wybierzecie, trochę poprzeżywam, ale długo się smucić nie będę – dodał. Zapewnił również, że nie zamierza „przekazać władzy w spadku” swoim dzieciom. Łukaszenka ma trzech synów. Najstarszy Viktor skończył 40 lat i pracuje w sektorze bezpieczeństwa. O młodszym o cztery lata Dzmitriju wiadomo niewiele. Matką obu jest Galina Łukaszenko, z którą prezydent oficjalnie nie wziął rozwodu, choć para rozstała się jeszcze w latach 90. Najmłodszy, 14-letni Kola jest natomiast nieślubnym dzieckiem Łukaszenki. Media spekulują, że jego matką jest Irina Abelskaja, osobista lekarka prezydenta, i że to właśnie on będzie następcą prezydenta.Łukaszenka skomentował również ruchy wykonywane w celu zbliżenia w Rosją. – Gdyby dzisiaj doszło do referendum, to 98 procent Białorusinów opowiedziałoby się przeciwko zjednoczeniu z Rosją – ocenił. Wyjaśnił, że jest tak „nie dlatego, że (Białorusini) są przeciw Rosji, ale dlatego, że uważają, iż można żyć razem, ale w osobnych mieszkaniach, każdy w swoim”.",,
Chorwacja nadal z rządem. Parlament odrzucił wniosek o wotum nieufności,"Parlament Chorwacji odrzucił w nocy z piątku na sobotę wniosek opozycji o wotum nieufności wobec rządu premiera Andreja Plenkovicia zgłoszony w związku z postępowaniem rządu w sprawie kryzysu zadłużeniowego Agrokoru, największego prywatnego koncernu w tym kraju.","Po 12-godzinnej debacie wniosek, zgłoszony przez opozycyjnych socjaldemokratów, odrzucono stosunkiem głosów 78:59. Jednoizbowy parlament Chorwacji liczy 151 deputowanych.Obserwatorzy chorwackiej sceny politycznej spodziewali się takiego wyniku bowiem centroprawicowy rząd premiera Plenkovicia, złożony z konserwatystów i liberałów, posiada w parlamencie niewielką, ale trwałą większość. Zdaniem opozycji uzgodnione niedawno z kredytodawcami, wśród których znajdują się m. in. zagraniczne fundusze inwestycyjne, porozumienie o pożyczce dla Agrokoru jest nieprzejrzyste i faworyzuje niektórych kredytodawców. Rząd i obecna dyrekcja koncernu uznały te zarzuty za bezpodstawne. Śledztwo w sprawie zadłużenia AgrokoruW kwietniu br. rząd przedłożył parlamentowi projekt ustawy o nadzwyczajnej pomocy finansowej dla przedsiębiorstwa handlu detalicznego Agrokor (jednego z największych pracodawców na Bałkanach), który popadł w olbrzymie długi i groziła mu niewypłacalność. Kłopoty Agrokoru groziły zdestabilizowaniem całej gospodarki Chorwacji. Przeciwko właścicielowi Agrokoru Ivicy Todoriciowi i 14 innym osobom prowadzone jest śledztwo w sprawie zadłużenia Agrokoru. Biznesmena oskarża się o sprzeniewierzenie i fałszowanie dokumentacji firmy. Todorić, który przebywa w Wielkiej Brytanii, zaprzecza zarzutom i twierdzi, że cała sprawa jest umotywowana politycznie oraz że stoją za nią członkowie chorwackiego rządu. Obrońcy Todoricia przedstawili tę tezę przed londyńskim sądem, który rozpatruje wniosek o jego wydanie Chorwacji. W ub. wtorek sąd zdecydował wypuścić Todoricia z aresztu za kaucją. Decyzję w sprawie wydania biznesmena Zagrzebiowi odroczono do kwietnia przyszłego roku.",,
"„Ten, kto umiera z Chrystusem, z Nim również zmartwychwstanie”","– Jezus przemieniony na górze Tabor chciał ukazać uczniom swoją chwałę, nie po to, aby oszczędzić im przejścia przez krzyż, ale aby wskazać, dokąd prowadzi krzyż. Ten, kto umiera z Chrystusem, z Nim także zmartwychwstanie – przypomniał papież Franciszek w rozważaniach przed modlitwą Anioł Pański. Wskazał, że w okresie Wielkiego Postu krzyż wyznacza drogę chrześcijan pomagając im lepiej zrozumieć ciężar grzechu i wagę poświęcenia Jezusa.","Nawiązując do czytanego fragmentu Ewangelii Mateusza, mówiącego o przemienieniu Jezusa „na wysokiej górze”, papież zwrócił uwagę, że niezwykła jasność, o której mówi Ewangelista, symbolizuje cel tego wydarzenia: oświecenie umysłów i serc uczniów. Zaznaczył, że dzięki temu „mogli w pełni zrozumieć, kto jest ich Nauczycielem”.– Jest to błysk światła, który otwiera się nagle nad tajemnicą Jezusa i oświetla całą Jego osobę i całą Jego historię – wyjaśnił Ojciec Święty.Ukazanie chwałyFranciszek podkreślił, że był to element przygotowania uczniów na „zgorszenie”, jakim będzie Jego śmierć na krzyżu. – Przemieniając się na górze, chciał ukazać im swoją chwałę, ale nie po to, aby oszczędzić im przejścia przez krzyż, ale aby wskazać, dokąd prowadzi krzyż – dowodził.– Ten, kto umiera z Chrystusem, z Chrystusem zmartwychwstanie. Kto walczy wraz z Nim, z Nim także będzie tryumfował – wskazał papież. Dodał, że jest to orędzie nadziei, jakie zawiera krzyż Jezusa, nakłaniając do męstwa w naszym życiu. Podkreślił, że krzyż chrześcijański nie jest elementem wyposażenia czy ozdobą do noszenia, lecz wezwaniem do miłości.",,
Śmierć francuskich żołnierzy. Premier Morawiecki złożył hołd poległym,Śmierć 13 francuskich żołnierzy na misji w Mali głęboko mnie poruszyła; chylę czoła przed ich poświęceniem w walce z terroryzmem – napisał na Twitterze premier Mateusz Morawiecki.,"Jak przekazał Pałac Elizejski, w Mali, podczas operacji bojowej przeciwko dżihadystom doszło do przypadkowego zderzenia się dwóch śmigłowców. Wśród zabitych jest sześciu oficerów. „Śmierć 13 francuskich żołnierzy na misji w Mali głęboko mnie poruszyła. Chylę czoła przed ich poświęceniem w walce z terroryzmem i składam wyrazy współczucia ich rodzinom, a także Prezydentowi Emmanuelowi Macronowi i wszystkim Francuzom” – napisał szef rządu na Twitterze.",,
Polska piłkarską potęgą? Ruszyła szkoleniowa „machina”,"Jestem przekonany, że za 5-10 lat będziemy w stanie osiągać sukcesy w Lidze Mistrzów, w piłkarskich mistrzostwach świata i Europy – ocenił premier Mateusz Morawiecki. Dodał, że we współpracy z PZPN można stworzyć „machinę” szkolenia polskich piłkarzy. Szef rządu brał udział w konferencji na Stadionie PGE Narodowy towarzyszącej prezentacji programu Certyfikacji Szkółek Piłkarskich.","Premier Morawiecki potwierdził, że na program certyfikacji szkółek i akademii piłkarskich, którego celem jest podniesienie i ujednolicenie poziomu szkoleniowego w tych ośrodkach, rząd chce przeznaczyć w ciągu trzech lat 130 mln zł.– Zależy nam na tym, żeby wyławianie tych dzieci i młodszej młodzieży, która bardzo dobrze rokuje, było oparte o jak najbardziej profesjonalny model. To wszystko kosztuje, ale mamy na to zarezerwowane środki – zapewnił.Szef rządu przywołał przykład Roberta Lewandowskiego, który na początku swojej przygody z piłką nożną w Lesznie pod Warszawą trenował w spartańskich warunkach.– Dwa drzewka. Wysokość poprzeczki wyznaczała siatka za tymi drzewkami. Cieszymy się, że wielkie talenty rodzą się również w takich warunkach, ale sądzę, że szczęściu trzeba dopomóc. I to dopomóc w sposób profesjonalny – we współpracy z Polskim Związkiem Piłki Nożnej stworzyć wielką machinę szkolenia polskich piłkarzy i piłkarek – zaznaczył.Certyfikacji mają podlegać szkółki piłkarskie, w których trenują dzieci i młodzież w wieku 6-13 lat. Premier zaznaczył, że może chodzić o „setki, a nawet tysiące certyfikowanych szkółek”.– Jestem przekonany, że za 5-10 lat będziemy w stanie osiągać to co nam się marzy, i w Lidze Mistrzów, i na mistrzostwach Europy, świata, radować polskich kibiców – ocenił Mateusz Morawiecki.",,
Finlandia obawia się zagrożeń hybrydowych. Powołuje specjalny urząd,W fińskim resorcie spraw zagranicznych od kwietnia funkcjonować będzie nowy urząd „ambasadora ds. hybrydowych” – poinformowało w piątek ministerstwo. Do jego obowiązków należeć będzie m.in. wzmocnienie działań w zakresie zwalczania zagrożeń hybrydowych.,"Ambasadorem ds. hybrydowych został Mikko Kinnunen, kierujący dotąd w resorcie wydziałem polityki bezpieczeństwa i zarządzania kryzysowego.„Z punktu widzenia MSZ kwestie hybrydowe mogą być związane z polityką zagraniczną i bezpieczeństwa, sprawami prawnymi i handlowymi czy międzynarodową współpracą w dziedzinie cyberbezpieczeństwa” – powiedział Kinnunen. MSZ podkreśliło, że Kinnunen ma bogate doświadczenie w dziedzinie polityki bezpieczeństwa związanej z Rosją i regionem byłego ZSRR. Pełnił obowiązki ambasadora w Kazachstanie i Kirgistanie. Pracował także w fińskiej ambasadzie w Moskwie i w Waszyngtonie oraz w stałym przedstawicielstwie Finlandii przy ONZ w Nowym Jorku. Według resortu zadaniem ambasadora ds. hybrydowych będzie m.in. umacnianie pozycji Finlandii na arenie międzynarodowej w obszarze zagrożeń hybrydowych, jak również współpraca z różnymi organami państwa. Podkreślono, że naturalnym kluczowym partnerem dla nowego ambasadora jest Centrum Przeciwdziałania Zagrożeniom Hybrydowym (Hybrid CoE), powołane w Helsinkach w ubiegłym roku. Jego członkami są obecnie: Estonia, Finlandia, Francja, Hiszpania, Holandia, Niemcy, Litwa, Łotwa, Norwegia, Polska, Szwecja, Wielka Brytania oraz USA. Jak podkreślił resort, wojna hybrydowa i oddziaływanie metodami hybrydowymi stanowią coraz większy problem. „Finlandia, która także jest celem ataków hybrydowych, wzmocniła swoją zdolność wykrywania zagrożeń hybrydowych i reagowania na nie” – wskazano. „Metodami hybrydowymi próbuje się oddziaływać na nasze bezpieczeństwo w nowy sposób i na to trzeba odpowiedzieć skutecznie” – ocenił szef fińskiej dyplomacji Timo Soini.W resorcie spraw zagranicznych od 2014 r. działa już urząd „cyberambasadora”. Do jego obowiązków należy wzmocnienie działań dyplomatycznych w sferze zagrożeń cybernetycznych.",,
Brytyjka zgwałcona na Cyprze. Aresztowano podejrzanych – dwunastu nastolatków,Dwunastu nastoletnich izraelskich turystów zostało decyzją sędziego na Cyprze umieszczonych na osiem dni w areszcie w ramach śledztwa ws. domniemanego gwałtu na młodej Brytyjce. Miało do niego dojść w nadmorskiej miejscowości Ajia Napa na południowym wschodzie wyspy. Zatrzymani mają od 15 do 18 lat.,"Sędzia sądu w miejscowości Paralimni zaakceptował wniosek policji o osiem dni aresztu dla podejrzanych, aby dać czas śledczym na przeprowadzenie dochodzenia. Ma ono doprowadzić do oskarżenia o „gwałt” i „gwałt z premedytacją”.12 Izraelczyków aresztowano w środę po doniesieniu 19-letniej brytyjskiej turystki o tym, że padła tego dnia ofiarą gwałtu w hotelu w Ajia Napa, gdzie mieszkała zarówno ona, jak i podejrzani. Przesłuchanie, na które podejrzani przybyli zasłaniając twarze, odbyło się za zamkniętymi drzwiami, gdyż część z nich to osoby nieletnie. Izraelski konsul w Nikozji Jossi Wurmbrand podał, że podejrzani mają od 15,5 do 18,5 lat. Izraelskie MSZ napisało w oświadczeniu, że „konsul obserwuje sprawę i jest w kontakcie z zatrzymanymi, a ich rodziny są informowane na bieżąco”.",,
"Współtwórca radia, właściciel klubu, marszałek. Grzegorz  „Zniszczę Cię” Schetyna","„Żulik bez poglądów”, „tchórz”, „nie nadaje się na premiera” – tak podczas spotkania z byłym prezesem Orlenu postać Grzegorza Schetyny scharakteryzował Radosław Sikorski. Rozmowa miała miejsce w restauracji „Sowa i Przyjaciele”. – Znam osoby, które mówią o nim Grzegorz „Zniszczę Cię” Schetyna. To „Zniszczę cię"" usłyszał każdy, kto nadepnął mu na odcisk – opowiadał jeden z wrocławskich polityków tygodnikowi „Wprost” w 2008 r.  Kim jest Grzegorz Schetyna?","Przed 1989 r. Grzegorz Schetyna był działaczem opozycji antykomunistycznej, w tym „Solidarności Walczącej” – organizacji, której głównym celem było całkowite odsunięcie od władzy komunistów i przywrócenie Polsce niepodległości. Na uczelni był przez kilka lat przewodniczącym Niezależnego Zrzeszenia Studentów. Od 1988 r. przewodniczył Międzyuczelnianemu Komitetowi Strajkowemu NZS we Wrocławiu. W 1989 r. Schetyna kwestionował ustalenia Okrągłego Stołu, zarzucając Lechowi Wałęsie nieuwzględnienie kwestii legalności NZS.  Na początku lat 90-tych był wicewojewodą wrocławskim, właścicielem i przewodniczącym rady nadzorczej koszykarskiego klubu Śląsk Wrocław oraz współtwórcą Radia Eska na Dolnym Śląsku. Politycznie Schetyna związał się z Kongresem Liberalno-Demokratycznym, Unią Wolności, a następnie z Platformą Obywatelską. Polityk stał się czołową postacią tej ostatniej partii. Schetyna kolejno obejmował stanowiska sekretarza generalnego, wiceprzewodniczącego i szefa struktur dolnośląskich. Polityk od 1997 r. nieprzerwanie sprawuje mandat posła na Sejm RP.                                                teraz odtwarzaneSchetyna: jeżeli totalna władza, to totalna opozycja Bohater afery hazardowej  W listopadzie 2007 roku Schetyna został powołany przez premiera Donalda Tuska na stanowiska ministra spraw wewnętrznych i administracji oraz wiceprezesa Rady Ministrów. W 2009 roku polityk zrezygnował z urzędu, na co miał wpływ wybuch tzw. afery hazardowej.  CBA zarejestrowało rozmowę między przedsiębiorcą Ryszardem Sobiesiakiem a przewodniczącym klubu parlamentarnego PO Zbigniewem Chlebowskim, z której wynikało, że polityk Platformy był zaangażowany w blokowanie niekorzystnych dla branży hazardowej zmian w ustawie o grach losowych i zakładach wzajemnych. Chlebowski mówił o rozmowach w tej sprawie prowadzonych z „Grześkiem"" i „Mirkiem"". Chodziło o wicepremiera Grzegorza Schetynę i ministra sportu Mirosława Drzewieckiego. Donald Tusk przyjął dymisję Schetyny, twierdząc, że nie ma ona związku z aferą. Według byłego premiera chodziło o „obronę dobrego imienia” Schetyny.                                                teraz odtwarzaneSchetyna mówi TVP Info o uchodźcach: jestem za tym, żeby nie przyjeżdżali do Polski Przewodniczący PO   Po wybuchu afery hazardowej Grzegorz Schetyna został szefem klubu parlamentarnego PO. W lipcu 2010 roku, po katastrofie w Smoleńsku, Sejm RP powołał go na stanowisko marszałka Sejmu. Schetyna zastąpił Bronisława Komorowskiego, który zrzekł się tej funkcji po zwycięstwie w wyborach prezydenckich. Stanowisko marszałka piastował do końca VI kadencji Sejmu. W 2011 roku został wybrany przewodniczącym sejmowej Komisji Spraw Zagranicznych. We wrześniu 2014 roku premier Ewa Kopacz powołała go na urząd ministra spraw zagranicznych. Funkcję tę pełnił do listopada 2015 r., do czasu zwycięstwa PiS w wyborach parlamentarnych. Po wyborach opozycyjny Schetyna ponownie objął funkcję przewodniczącego sejmowej Komisji Spraw Zagranicznych. „Zniszczę cię!”    – Znam osoby, które mówią o nim Grzegorz „Zniszczę Cię” Schetyna. To „Zniszczę cię"" usłyszał każdy, kto nadepnął mu na odcisk – opowiadał jeden z wrocławskich polityków tygodnikowi „Wprost” w 2008 r.  – Tak. On rzeczywiście słynie z tego powiedzonka. We Wrocławiu naprawdę wszyscy się go boją – stwierdził Władysław Frasyniuk. Tygodnik poinformował, że kiedyś omal nie doszło do bijatyki między Schetyną i Frasyniukiem. Mieli krzyczeć do siebie: „bo ci przyp***lę!"".    „Zniszczę cię” od Grzegorza Schetyny miało usłyszeć wielu polityków, m.in. były eurodeputowany PO Jacek Protasiewicz, poseł PiS Dawid Jackiewicz i prezydent Wrocławia Rafał Dutkiewicz.Schetyna tworzył kiedy mocny team z Tuskiem, dziś jednak są jednak mocno poróżnieni i mają odrębne frakcje w PO.",,
"PiS o niespójnościach w programie PO: Są jak ich polityczny mentor: za, a nawet przeciw","Zjednoczona Prawica zaskoczona skalą niespójności w programie Koalicji Obywatelskiej. Na 92. stronie dokumentu KO zapowiada „Koniec węgla w energetyce do 2040 r.”. Z kolei na 97. czytamy „Nie będziemy zamykać kopalń, dopóki będzie w nich węgiel (...)”. –  Platforma zachowuje się jak jej główny mentor polityczny Lech Wałęsa, który zasłynął powiedzeniem „Jestem za, a nawet przeciw”. W tym wypadku „jestem przeciw, a nawet za”. Widać niespójność w tym programie – stwierdził w rozmowie z portalem tvp.info senator PiS Jan Maria Jackowski.","Zdaniem parlamentarzysty slogany PO są propagandowe. – Wygaszenie całkowite węgla nie jest możliwe ze względu na cywilizację. Do produkcji jednej tony stali, bez której współczesna cywilizacja nie może się obyć, potrzebne jest 800 kg węgla koksującego – mówił nam Jackowski. – To jest typowe dla PO, że ten swój nieład myślowy, niechlujstwo intelektualne przenosi na program. To oznacza, że nie traktuje poważnie własnego programu. Przekazuje w nim informacje, którym zaprzecza parę stron dalej – stwierdził w rozmowie z portalem tvp.info eurodeputowany PiS Ryszard Czarnecki. Czy PO dostrzega niespójność w swoim programie? – My musimy myśleć o ograniczeniu kopalni w Polsce. Władza powinna się zająć tematem, co zrobić z górnikami, gdzie ci ludzie mają pracować, jeżeli będzie ograniczone wydobycie węgla. Niektóre kopalnie zostaną, ale w niewielkiej ilości. Nie da się w ogóle zlikwidować całej branży. Ja to tak rozumiem – stwierdził w rozmowie z portalem tvp.info poseł PO Grzegorz Furgo. Czy to oznacza, że Koalicja Europejska jest „za a nawet przeciw”? – Nie. Trzeba po prostu wejść w szczegóły. Nie rozpisze się tego tak dokładnie – mówił nam Furgo. Krytyczniej nastawiona wobec węgla była Joanna Augustynowska. – Tak, musimy skończyć z produkcją węgla. Możemy mieć czyste i świeże powietrze, są inne metody, żeby zapewnić zapotrzebowanie energetyczne, ale, jak w życiu, nie wolno wszystkiego wywracać do góry nogami, robić rewolucji. Trzeba to robić etapami – stwierdziła w rozmowie z portalem tvp.info posłanka PO. Pytana dlaczego w takim razie program KO zakłada utrzymanie części kopalń, odpowiedziała: – Proszę pamiętać, że kopalnie wydobywają różne rzeczy. Mówienie, że będą zamknięte wszystkie kopalnie byłoby nieuczciwe. Nie byłoby prawdziwe. Na pewno musimy odejść od tego, żeby to węgiel był głównym źródłem energetycznym w Polsce – powiedziała nam Augustynowska.",,
Macierewicz: będą zmiany w sądownictwie bez względu na trudności,"– Rząd nie cofnie się z drogi reform wymiaru sprawiedliwości. Będziemy dążyli do tego, żeby niezbędne zmiany zostały zrealizowane jak najszybciej – podkreślił w poniedziałek minister obrony narodowej Antoni Macierewicz.","Wiceszef Prawa i Sprawiedliwości był gościem „Rozmów niedokończonych” w TV Trwam i Radiu Maryja. Odnosił się m.in. do kwestii zapowiedzianego zawetowania przez prezydenta RP ustaw o KRS i Sądzie Najwyższym.Macierewicz wskazał, że zmiany w sądownictwie będą się odbywały bez względu na napotkane trudności.Dla reform – Okazały się one niesłychanie istotne. Ta kwestia jest jednak absolutnie kluczowa dla możliwości przeprowadzenia reform i odbudowy państwa polskiego. (...) Bez zmian w wymiarze sprawiedliwości wszystkie reformy, które przeprowadziliśmy, mogą zostać zakwestionowane i obrócone w pył. Warto sobie z tego zdawać sprawę – powiedział szef MON. Macierewicz podkreślił, że zakwestionowane mogą zostać również przeprowadzane zmiany w polityce socjalnej, będące jego zdaniem fundamentem możliwości odbudowy państwa polskiego, jak również zmiany związane z bezpieczeństwem narodu. „Presja rodzajem wojny hybrydowej” – Są one kwestionowane przez te środowiska, które były dotychczas środowiskami postkomunistycznymi, a dziś nazywają się opozycją. One nie chcą dyskusji, reformy, ale zniszczenia rządu Prawa i Sprawiedliwości. One odebrały dzisiejszy dzień jako swoje zwycięstwo. Dlatego będzie znacznie trudniej przeprowadzić te zmiany, ale chcę podkreślić raz jeszcze, że rząd nie cofnie się z tej drogi i zrobi wszystko, żeby zmiany w wymiarze sprawiedliwości zostały przeprowadzone – powiedział. Czołowy polityk PiS dodał, że przeciwnicy reformy nieustannie atakują i prowokują rząd. – Bezprzykładna presja jest rodzajem wojny hybrydowej, bazującej na dezinformacji oraz na presji mającej charakter przemocy – mówił Macierewicz. Podkreślił, że przeciwnicy reform dziś uważają, że ta presja jest skuteczna, gdyż dzięki niej uzyskali zasadnicze ustępstwo i zablokowanie przemian w Polsce. – Niech się tak nie cieszą. Zrobimy wszystko, żeby te przemiany zostały zrealizowane – dodał. – Są próby wymuszenia na rządzie i prezydencie zmian coraz dalej idących. Mamy do czynienia z sytuacją, w której uznano, że uzyskano pewien przyczółek i chce się iść dalej – zakwestionować wszystko, co Polacy wywalczyli w wyborach w 2015 roku – podkreślił.",,
Prezydent Iranu: Bez zniesienia amerykańskich sankcji nie będzie końca konfliktu z USA,"Bez zniesienia amerykańskich sankcji na Iran nie będzie możliwe zakończenie konfliktu z Waszyngtonem, także w sferze militarnej – podkreślił prezydent Iranu Hasan Rowhani podczas rozmowy telefonicznej z prezydentem Francji Emmanuelem Macronem.  – Nasze siły zbrojne będą nadal konsekwentnie reagowały na każdą agresję ze strony USA, tak jak to było niedawno w przypadku zastrzelenia amerykańskiego drona – dodał.","Hasan Rowhani zapewnił jednocześnie, że „Iran nie jest zainteresowany eskalacją napięć w regionie i nie chce wojny, także ze Stanami Zjednoczonymi”. Według niego to USA są odpowiedzialne za napięcia w regionie.Wcześniej we wtorek, w telewizyjnym przemówieniu, irański prezydent ocenił, że nowe sankcje USA wymierzone w Teheran są „oburzające i idiotyczne”. Dodał, że decyzja o ich nałożeniu oznacza „pewną porażkę” Białego Domu, który jego zdaniem jest dotknięty „umysłowym opóźnieniem”.Wprowadzone w poniedziałek przez prezydenta USA Donalda Trumpa restrykcje objęły najwyższego duchowo-politycznego przywódcę Iranu, ajatollaha Alego Chameneia, jego współpracowników i ośmiu dowódców irańskiego Korpusu Strażników Rewolucji Islamskiej. Miała być to reakcja na „serię agresywnych zachowań ze strony irańskiego reżimu w ostatnich tygodniach, w tym zniszczenie amerykańskiego drona” z 20 czerwca.",,
„Polska miała być ośrodkiem antysemityzmu”. Norman Davies o spotkaniu w ambasadzie Izraela,"– Z całego spotkania miało wyniknąć, że Polska była historycznym ośrodkiem antysemityzmu, w związku z czym zasadne jest określanie Polaków mianem antysemitów – opisał dotyczące Holokaustu spotkanie znany brytyjski historyk Norman Davies. Doszło do niego przed 45 laty w izraelskiej ambasadzie w Londynie. Kiedy Davies wspomniał o swoim polskim teściu, który był więziony w niemieckich obozach, usłyszał: „Siadaj!”, „polonofil”. Sprawę Brytyjczyk opisał w rozmowie z portalem dziennik.pl.","W odpowiedzi na jedno z pytań Davies zaczął relacjonować spotkanie w ambasadzie Izraela, do którego doszło w Londynie w 1974 r. Zostało ono zorganizowane dla młodych historyków. Zgromadziło się tam ok. 30 badaczy. Głównym mówcą był izraelski historyk prof. Yehuda Bauer. Davies opisuje ten okres jako początek kampanii na rzecz promowania wiedzy o Holokauście, którego to tematu w pierwszych dekadach po wojnie unikali sami Żydzi. Narracja, z którą zetknął się na spotkaniu daleko jednak odbiegała od historycznych faktów. – Profesor Bauer jasno przedstawił schemat historyczny. Opierał się on na tym, że w czasie wojny, w Polsce, bo to wszystko odbyło się przecież w Polsce, byli wykonawcy, były ofiary i byli ci, którzy na to wszystko biernie patrzyli, tzw. „bystanders”. Wykonawcy to hitlerowcy... – stwierdził Davies. Doprecyzowując brytyjski historyk powiedział, że nie użyto wtedy słowa „Niemcy” a „naziści”, „hitlerowcy”. – Rzadko się mówi o Niemcach kolektywnie, stereotypowo, jak o Polakach. W tym schemacie nie występowało słowo „Niemcy”. Byli hitlerowcy i kolaboranci, ofiary, ale wyłącznie Żydzi, i ci bierni, czyli Polacy. Powiedziałem wtedy: przepraszam, mój teść, Polak, w czasie Holokaustu siedział w dwóch obozach koncentracyjnych (…) Mówiłem o teściu, który przeżył Dachau i Mauthausen. Zapytałem prof. Bauera, czy w związku z tym mój teść był biernym obserwatorem Holokaustu. Usłyszałem, że są wyjątki. Ja na to, że mój teść nie był jedynym Polakiem w obozach koncentracyjnych, tylko miliony Polaków cierpiały, ginęły, więc cały ten schemat nie bardzo pasuje do rzeczywistości – mówił Davies.",,
„Sławek Nitras mnie zaprosił: »Ty coś wiesz o Europie«. Tak konstruujemy listy od 10 lat”,– Dziesięć lat temu Sławek Nitras mnie zaprosił mówiąc: „Ty coś wiesz o Europie”. Tak konstruujemy listy – ujawnił Rafał Trzaskowski podczas posiedzenia Rady Krajowej Platformy Obywatelskiej. To inauguracja kampanii tej partii przed wyborami do Europarlamentu.,"Posiedzenie Rady Krajowej otworzył Grzegorz Schetyna, który oświadczył, że „Koalicja Europejska to polski sposób na pokonanie autokratów, populistów i nacjonalistów”. – Przyszłość Polski jest na zachodzie Europy. Panowie z PiS-u wbijcie to sobie do głowy: tu jest Polska, a nie Rosja, tu jest Zachód, a nie Wschód. Tu nie ma miejsca na kasty, czarne sotnie, na cara, do którego się przychodzi z pieniędzmi w kopercie, tu jest Polska panie Kaczyński – mówił Schetyna. Schetyna podkreślił, że Koalicję Europejską łączy coś, „co od wieków jednoczy Polaków, czyli marzenie o silnej, pięknej i wolnej Polsce, w której władza jest skromna i służy obywatelom”. – O Polsce, w której nikogo się nie odrzuca, nikogo nie prześladuje, gdzie ludzie szanują się nawzajem"" – dodał. Według niego nie rozumie tego Prawo i Sprawiedliwość. – Bizancjum, samodzierżawie, wojaże, policja polityczna, bezczelna propaganda. Polacy zawsze to odrzucą. U nas coś takiego nie przechodzi i to jest w naszym narodzie piękne – mówił Schetyna odnosząc te oceny do partii rządzącej.  Przeciwstawiał jej opozycję, która według niego zagwarantuje „państwo solidarne, które wszystkich obywateli traktuje godnie i równo.”",,
"Hezbollah, Iran i Turcja odrzucają plan pokojowy USA dla Bliskiego Wschodu",Wspierana przez Iran libańska organizacja Hezbollah odrzuciła ogłoszony przez prezydenta USA plan pokojowy dla Bliskiego Wschodu i określiła go jako środek do zniszczenia praw Palestyńczyków. Oskarżyła także państwa arabskie o udział w „umowie wstydu”.,"– Projekt osadnictwa w ramach tego planu jest jednym z największych niebezpieczeństw i ma na celu okradanie narodu palestyńskiego z prawa do jego ziemi (...), stworzenie napięcia społecznego i demograficznego oraz wywołanie buntu, co służy jedynie interesom wroga i celom ekspansjonistycznym – oświadczyły władze Hezbollahu.  Przeciwne założeniom planu są także władze Iranu. „Plan dla Bliskiego Wschodu jest wyłącznie umową między Stanami Zjednoczonymi a Izraelem – napisał na Twitterze doradca prezydenta Iranu Hesameddin Ashena. „Jest to umowa między reżimem syjonistycznym (Izraelem) a Ameryką. Interakcja z Palestyńczykami nie jest objęta programem. To nie jest plan pokojowy, ale plan nałożenia sankcji” – napisał.  Plan Trumpa odrzuciła także Turcja, która określiła go jako próbę kradzieży ziem palestyńskich i zabicia perspektyw ustanowienia państwa palestyńskiego u boku Izraela. „Ten plan jest planem aneksji, którego celem jest zabicie idei dwóch państw i kradzież ziem palestyńskich” – oświadczyło MSZ Turcji w oświadczeniu.  Władze Egiptu wezwały Palestyńczyków i Izrael do uważnego rozważenia planu. „Egipt wzywa obydwie strony do starannego i dogłębnego rozważenia amerykańskiej wizji osiągnięcia pokoju i otwartych kanałów dialogu, pod auspicjami USA, w celu wznowienia negocjacji” – oświadczyło egipskie ministerstwo spraw zagranicznych.",,
Zmarł najstarszy mężczyzna na świecie. Pochodził ze Szczecina,"Urodzony w Szczecinie Niemiec Gustav Gerneth, który był uważany za najstarszego mężczyznę na świecie, zmarł w poniedziałek w nocy w swym domu w Havelbergu – poinformowały niemieckie media. Zgon nastąpił tydzień po jego 114. urodzinach.","Data jego urodzin, 15 października 1905 r., nie została potwierdzona przez Księgę Rekordów Guinnessa, więc oficjalnie nie został ogłoszony najstarszym mężczyzną na świecie, ale powszechnie był za takiego uważany. W dniu 114. urodzin, które świętował w gronie rodziny, z udziałem burmistrza Havelberga, Bernda Poloskiego, był w dobrym nastroju i zapowiedział, że zamierza w 2020 r. obchodzić 115. urodziny – napisał lokalny dziennik „Volksstimme”. Gerneth przeżył dwie wojny światowe. Do emerytury, na którą przeszedł w 1972 r., pracował w gazowni w Havelbergu, we wschodniej części Niemiec. Z zawodu był mechanikiem. Pan Gerneth zapytany przez dziennikarza, jak należy żyć, aby dożyć jego wieku, odparł: „Nie trzeba przesiadywać na tyłku, tylko jak najczęściej być w ruchu”. Przestrzegał też przed unikaniem masła. – Nie cierpiałem margaryny! – powiedział. Jego żona zmarła w 1988 r. (po 50 latach od ich ślubu). Nie żyje też ich troje dzieci. Według Księgi Rekordów Guinnessa najdłużej żyjącą kiedykolwiek osobą na świecie była urodzona 21 lutego 1875 r. Jeanne Louise Calment. Kobieta przeżyła 122 lata i 164 dni.",,
Pieniądze leciały z nieba. Policja apeluje do znalazców o zwrot,Około 30 tys. dolarów wypadło z jadącej ciężarówki na autostradzie w amerykańskim stanie Michigan. Dotąd odzyskano tylko część tych pieniędzy.,"Do zdarzenia doszło w czwartek wieczorem czasu lokalnego w miejscowości Grand Haven. Kierowca nieopatrznie zostawił pudełko z gotówką na zderzaku ciężarówki i odjechał. Pieniądze wypadły i rozsypały się na drodze.Na miejsce wezwano policję po tym jak nadeszło zgłoszenie, że kierowcy wstrzymali ruch, żeby zbierać pieniądze. Funkcjonariusze czasowo zamknęli drogę. Udało im się zebrać 2470 dolarów. Pieniądze zostały zwrócone niefortunnemu kierowcy, który wrócił na miejsce i wyjaśnił co się stało.„Każdy, kto zbierze pieniądze proszony jest o ich zwrot na posterunek w Grand Haven” – zaapelował na Facebooku Jeff Hawke, dyrektor Departamentu Bezpieczeństwa Publicznego w tym mieście. „Wszystkie pieniądze zostały zebrane z drogi. Poszukiwacze skarbów nie mają czego szukać na drodze, stworzyliby tylko zagrożenie” – wskazał.Sierż. Lee Adams poinformował, że w piątek kilka osób zgłosiło się ze znalezionymi banknotami, ale zdecydowana większość nadal jest zaginiona. „Nikt nie będzie miał problemów, jeżeli zwróci pieniądze” – wskazał.",,
Sprawa protestu Nowej Prawicy odroczona,"Wojewódzki Sąd Administracyjny w Warszawie nie rozpatrzył w środę skargi komitetu wyborczego Nowej Prawicy Janusza Korwin-Mikkego na działanie Państwowej Komisji Wyborczej. Sąd wezwał zarówno komitet, jak i Komisję do uzupełnienia braków formalnych. Od orzeczenia zależy, czy NP będzie mogła zarejestrować listy wyborcze w całym kraju.","Od uzupełniania wymaganych dokumentów będzie zależało, czy skarga będzie mogła zostać przekazana dalej do rozpatrzenia na posiedzeniu sądu – wyjaśniła sędzia WSA Joanna Kube.Dodała, że ze względu na przedmiot sprawy oraz terminy wynikające z kalendarza wyborczego, skarga Nowej Prawicy po uzupełnieniu braków formalnych będzie rozpatrzona poza kolejnością w trybie pilnym.Działacze Nowej Prawicy zarzucają Państwowej Komisji Wyborczej, że bezprawnie odmówiła rejestracji ich list wyborczych w całym kraju. Komisja zarzuty odpiera twierdząc, że to komitet nie zdążył z zarejestrowaniem list. Oprócz skargi do WSA Nowa Prawica złożyła też protest do Sądu Najwyższego. Jednak tydzień temu postanowił on, że nie nada biegu tej sprawie. Powodem było przedwczesne złożenie skargi. Zgodnie z Kodeksem wyborczym, protesty wyborcze są bowiem składane już po wyborach, w terminie siedmiu dni, liczonym od dnia ogłoszenia wyników w Dzienniku Ustaw RP.Zgodnie z kodeksem wyborczym komitet, który do 30 sierpnia zarejestrował listy w co najmniej połowie okręgów wyborczych (21), uprawniony był do rejestracji list w reszcie kraju bez zbierania wymaganych podpisów. W tym terminie listy KW Nowej Prawicy zostały zarejestrowane w 20 okręgach. W kolejnym nastąpiło to kilka dni później.Działacze ugrupowania tłumaczyli, że wszystkie dokumenty złożyli w okręgowych komisjach w terminie i zarzucali organom wyborczym, że ich listy były przetrzymywane.",,
Noworoczne spotkanie prezydenta Andrzeja Dudy z dziennikarzami,"Dziennikarze kilkudziesięciu redakcji gościli w poniedziałek wieczorem w pałacu prezydenckim na noworocznym spotkaniu z prezydentem Andrzejem Dudą. – Oddaję się do Państwa dyspozycji – zapewnił prezydent, dziękując za przybycie.","Prezydent Andrzej Duda przypomniał, że spotkania w podobnej formule były tradycją za prezydentury Lecha Kaczyńskiego. – Mam nadzieję, że to będzie miłe nawiązane do tamtych chwil, kiedy można było spotkać się, porozmawiać, nawet skrytykować – dodał Andrzej Duda i przez ponad dwie godziny odpowiadał na mniej formalne i oficjalne niż zwykle pytania dziennikarzy.  W spotkaniu wzięli udział też szefowa KPRP Halina Szymańska oraz prezydenccy ministrowie. ",,
Papież: Aborcja z powodu choroby to nazizm w białych rękawiczkach,"– W zeszłym stuleciu cały świat był zgorszony tym, co robili naziści, by doprowadzić do czystości rasy. Dzisiaj robimy to samo, ale w białych rękawiczkach – powiedział papież Franciszek odnosząc się do praktyki zabijania dzieci przed narodzeniem za to, że są chore. Ojciec Święty przypomniał, że rodzinę zgodną z Bożym zamysłem tworzą mężczyzna i kobieta.","– To dzieciobójstwo. Aby zapewnić sobie spokojne życie, zabija się niewinnego – stwierdził kategorycznie Ojciec Święty, mówiąc o zwyczaju badania dzieci w pierwszych miesiącach ciąży, by je odrzucić. – Dlaczego nie widać karłów na ulicach? Bo protokół postępowania wielu lekarzy mówi: jest chory, odrzućmy go – tłumaczył papież. – To bolesna konstatacja, ale tak to dzisiaj działa – dodał Franciszek. Biskup Rzymu napominał, że „dzieci przyjmuje się takie, jakie przychodzą na świat, jakie przysyła je Bóg”. – Największym darem są dzieci także wtedy, gdy są chore” – podkreślał. Ojciec Święty odniósł się także do „różnych typów rodziny”, o jakich „obecnie się mówi”. – Rodzina na obraz Boga jest jedna, ta mężczyzny i kobiety – stwierdził papież. – Mogą nie być wierzący, ale jeśli się kochają i łączą w małżeństwie, są na obraz i podobieństwo Boga. Dlatego małżeństwo jest wspaniałym sakramentem – wyjaśnił.",,
"Polska „pod stołem, a nie przy stole”","Europoseł Jacek Kurski (SP) skrytykował rząd za przyłączenie się do paktu fiskalnego. Jego zdaniem, premier Donald Tusk poniósł klęskę w tej sprawie, a Polska znajduje się teraz „pod stołem, a nie przy stole”. Z kolei lider RP Janusz Palikot stwierdził, że przystąpienie do paktu to brak klęski, choć rząd mógł wynegocjować więcej. Szef SLD Leszek Miller ocenił, że Polska, podejmując decyzję o podpisaniu paktu fiskalnego, zrobiła krok w dobrym kierunku.","Eurodeputowany Solidarnej Polski skrytykował rząd za przyłączenie się do paktu fiskalnego. – Zbudowano narrację, że jakkolwiek pakt fiskalny jest trudny, kłopotliwy, stanowi jakieś wyzwanie, to będzie wielki sukces, bo Polska będzie przy stole, będzie zapraszana na posiedzenia strefy euro, będzie informowana, będzie w jakiś sposób uczestniczyć w decyzjach – powiedział Jacek Kurski. Jednak ta narracja „pęka jak bańka mydlana” – przekonywał. – Mamy rozpaczliwą klęskę. Polska nie jest nawet przy stole, 6,5 mld euro polskich rezerw dewizowych jest w karcie dań, a Polska jest pod stołem, a nie przy stole – ocenił. Kurski uważa, że jest to „symboliczna, historyczna, rozpaczliwa” klęska rządu. W ocenie innego polityka SP Ludwika Dorna „jesteśmy w sytuacji realnegopodziału na tych, którzy się liczą i tych, którzy się nie liczą”. Jegozdaniem, Polsce wskazano miejsce wśród tych, którzy się nie liczą. Zdaniem Dorna Polska włączając się do paktu fiskalnego wyraziła zgodę na nowy układ sił w UE, który niekorzystnie oddziałuje na budżet wieloletni na lata 2014-2020, ponieważ przesuwa ciężar decyzji na kraje strefy euro. Dorn zapowiedział, że „SP będzie podnosiła z całą mocą kwestie koniecznościratyfikacji paktu fiskalnego w referendum i kwestię decyzji o przyszłościeuro”. SP chce uzupełnienia porządku obrad najbliższego posiedzenia Sejmu o punktdotyczący informacji rządu ws. paktu fiskalnego. Ponadto politycy SPchcieliby, aby odbyła się debata nad projektami uchwał, autorstwa SP,dotyczącymi polityki europejskiej. Brak klęski – tak Janusz Palikot odpowiedział na pytanie, czy ustalenia szczytu UE ws. paktu fiskalnego to sukces, czy porażka polskiego rządu. Jego zdaniem, dobrze że Polska przystępuje do paktu, jednak rząd mógł wynegocjować więcej. Lider Ruchu Palikota zapowiedział, że po środowej wizycie w Brukseli, Ruch zorganizuje konferencję prasową na temat „realnej sytuacji Polski w związku z podpisaniem paktu fiskalnego”. – Po tych konsultacjach będę miał informacje z pierwszej ręki. Może uda mi się wyjaśnić, co naprawdę Tusk powiedział Schulzowi w sprawie euro – stwierdził Palikot. Palikot, pytany co Polska zyska, podpisując pakt fiskalny, odparł, że „niewiele, dlatego że rząd niewiele wynegocjował. (...) Po prostunie wynegocjowaliśmy niczego naprawdę na serio. Choć nie daliśmy sięwypchnąć, no więc przynajmniej tyle” – stwierdził Palikot. Wątpliwości co do tego, czy Polska powinna podpisywać pakt ma wicemarszałekSejmu Wanda Nowicka. – Moim zdaniem to jednak nie jest sukces. Powiedziałabym, że w skali od sukcesu do porażki, to jest bliżej porażki – powiedziała Nowicka, oceniając szczyt Wspólnoty. Według niej, istotą szczytu było ustalenie, czy kraje spoza strefy euro mają prawo uczestniczyć w spotkaniach tej strefy. – I tego niestety nie udało się wynegocjować  – powiedziała. Jak mówiła fakt, że będą różne rodzaje szczytów Unii „tak naprawdę pogłębia tworzenie tych kręgów decyzyjnych”. Pytana, czy Polska nie powinna podpisywać paktu fiskalnego,odparła: – Ja mam bardzo, bardzo poważne wątpliwości co do tego. Jużzdecydowaliśmy się na uczestniczenie, na wsparcie MFW, natomiast jeśli chodzi o sam pakt fiskalny, biorąc pod uwagę okoliczności i właśnie porażkę tego szczytu z naszego punktu widzenia, to jednak w tym momencie takiej decyzji nie powinniśmy podpisywać. Szef SLD Leszek Miller ocenił, że Polska, podejmując decyzję o podpisaniu paktu fiskalnego, robi krok w dobrym kierunku, choć dochodzi do niego w niewłaściwych okolicznościach. Miller jest zdania, że Polska trafiła do europejskiego pociągu, ale zajmuje miejsce w drugiej klasie. Przewodniczący Sojuszu zwrócił się do premiera, by przedstawił w Sejmie informację o konsekwencjach wdrożenia paktu fiskalnego oraz przedstawił mapę drogową dochodzenia do euro: – Zwracamy się do szefa rządu, aby w możliwie szybkim terminie przedłożył w Sejmie informację zarówno o konsekwencjach wdrożenia paktu fiskalnego, ale przede wszystkim o mapie drogowej dochodzenia do euro. Oczekujemy, że w Sejmie odbędzie się poważna rozmowa na ten temat – mówił szef SLD Leszek Miller. Zdaniem byłego premiera Włodzimierza Cimoszewicza, finał negocjacji w sprawie paktu fiskalnego jest umiarkowanym sukcesem. Polityk uważa, że najważniejsze jest to, że kraje strefy euro nie zamknęły się przed tymi, które jeszcze nie przyjęły wspólnej waluty. Według Cimoszewicza, dla polskiej gospodarki korzystne byłoby przystąpienie do strefy euro. Europoseł PO Rafał Trzaskowski powtórzył, że Polska nie jest w pełni zadowolona z paktu fiskalnego. Warszawa podpisze się pod dokumentem, mimo że nie zostały spełnione jej wszystkie postulaty. Trzaskowski mówił, że wiele udało się jednak osiągnąć. Danuta Huebner oceniła, że Polsce udało się na szczycie odwrócić tendencję zastępowania integracji europejskiej integracją eurolandu. Eurodeputowana chwaliła wejście do paktu fiskalnego i za kluczowy uznała zapis, że okonkurencyjności mowa będzie na szczytach w szerszym gronie. – Przez ostatnie miesiące powstawało przekonanie, że strefa euro urasta na miarę substytutu Unii Europejskiej. Mówiło się nie o UE, ale wyłącznie o „17” eurolandu. Strefa euro wzrastała wręcz do symbolu integracji europejskiej. Dzięki Polsce i naszemu obsesyjnemu wręcz pilnowaniu obecności w procesie decyzyjnym krajów, które chcą wstąpić do strefy euro, to zastąpienie integracji europejskiej integracją w strefie euro nie nastąpiło – powiedziała europosłanka i była komisarz unijna, komentując wyniki szczytu. Anna Fotyga (PiS) uważa, że deklaracja Polski o przystąpieniu do paktu fiskalnego przesądza o wejściu naszego kraju do strefy euro. Czemu, jak podkreśla, jest przeciwna. Ocenia też, że na poniedziałkowymszczycie UE przyjęto dominację Niemiec we Wspólnocie. – Myślę, że Polska już w tej chwili się zobowiązuje i to poważnie, nie tylko do wejścia do strefy euro i przyjmuje na siebie wynikające z tegoZobowiązania – tak Fotyga skomentowała ustalenia szczytu UE. Oceniła, że „istotą paktu fiskalnego jest to, że państwa nie należące dostrefy euro, przyjmują pewną część zobowiązań, których normalnie by się nieprzyjmowało”. Zaznaczyła też: – To ratyfikacja tak naprawdę nie paktu, ale wejścia do strefy euro, a ja jestem przeciwniczką wejścia do strefy euro, przy tych kłopotach strefy euro. Jej zdaniem już teraz politycy PO zaczęli się angażować w promowanie szybkiego wejścia Polski do strefy euro.                                                    fot. PAP/EPA/OLIVIER HOSLET                                            Donald Tusk potwierdził w poniedziałek wieczorem, że Polska przystąpi do paktu fiskalnego (fot. PAP/EPA/OLIVIER HOSLET) Polska przystąpi do paktu fiskalnegoPrzywódcy 25 państw, w tym Polski, zgodzili się na szczycieUE na zawarcie traktatu fiskalnego. Zgodnie z osiągniętym kompromisem ws.zapisów o zarządzaniu eurolandem i szczytach euro zdecydowano, że krajepozostające poza eurolandem, które ratyfikują nowy traktat, powinnyuczestniczyć w szczytach dot. konkurencyjności oraz zmian warchitekturze strefy euro, a także, jeśli to wskazane, w sprawie wdrażaniatraktatu przynajmniej raz w roku. Nowa umowa pod nazwą „Traktat o stabilności, koordynacji i zarządzaniu w Unii Gospodarczej i Monetarnej” ma zostać podpisana w marcu przez 25 krajów UE, z wyjątkiem Wielkiej Brytanii i Czech. Ma wejść w życie 1 stycznia 2013 r., przy założeniu, że do tego czasu będzie ratyfikowana przez 12 z 17 państw strefy euro.",,
"Rok 2018 w polskiej polityce. Nowy rząd, (nie)zmienna opozycja [OPINIA]","Zmienił się rok, zmienił rząd, zmieniła i opozycja oraz jej taktyka. Przeciwnicy rządu rzadziej przedstawiają się jako zastraszona ofiara godna współczucia i poparcia. Totalna opozycja próbuje coraz częściej zastraszyć innych. Taktyka nowa, efekty po staremu. Rząd do bezbłędnych tego roku nie może zaliczyć, ale o jego skuteczności świadczą wskaźnikami ekonomiczne i społeczne - najlepsze od upadku PRL-u.","Rok 2018 był niezwykły przede wszystkim na rocznicę jaką niósł ze sobą. Setne urodziny niepodległej Polski przyświecały wszystkim wydarzeniom, by swój kulminacyjny moment osiągnąć 11 listopada. Wówczas tylko w Warszawie 250 tysięcy ludzi przemaszerowało przez stolicę z biało-czerwonymi flagami. Tego Polakom już nikt nie odbierze. Nowy rząd, nowe rozdanie Styczeń  rozpoczął się jednak zgodnie z zapowiedzią, czyli od rekonstrukcji rządu. Mateusz Morawiecki, który w przeszłości miał odmówić Donaldowi Tuskowi przyjęcia funkcji wicepremiera, tym razem chętnie przesiadł się z fotela ministra finansów na fotel premiera i powołał swój gabinet. Podziękował za współpracę pięciu ministrom, w tym  budzącym najwięcej emocji Antoniemu Macierewiczowi, Witoldowi Waszczykowskiemu czy Janowi Szyszce.  Rząd Morawieckiego miał uspokoić rozbujaną nieco łódkę polityki zagranicznej w Europie, a także zdecydowanie ruszyć w stronę rozwoju gospodarki i innowacji, w dalszym ciągu opierając się na polityce prospołecznej i rodzinnej. Patrząc na ostateczne wyniki ekonomiczne w większości udało się te założenia spełnić. PKB przez większość rok na poziomie ponad pięciu procent, najniższa stopa bezrobocia od czasu transformacji czy znaczna likwidacja biedy – doceniły m.in. agencje ratingowe uznając polską gospodarkę jako mocną i stabilną z solidnym sektorem bankowym.        Oskarżenia z Izraela Na początku roku kłopoty przyszły jednak szybciej niż ktokolwiek się spodziewał. 26 stycznia uchwalono nowelizację ustawy o IPN, która miała zapobiec publicznemu używaniu określeń typu „polskie obozy śmierci”. Zamysł jak najbardziej słuszny. Podobne sformułowania były mniej lub bardziej świadomie rozprowadzaną propagandą, która miała  stopniowo zatrzeć odpowiedzialność Niemców za zbrodnie w ich obozach koncentracyjnych podczas wojny i wykreować nowego winowajcę, czyli Polskę. Wypaczona terminologia mnożyła się w najbardziej poczytnych i opiniotwórczych pismach. W 2012 r. użył jej nawet prezydent USA Barack Obama w obecności polskiego ambasadora, który nie potrafił zdobyć się na żadną reakcję. Nowelizacja określała kary grzywny jak i więzienia za przypisywanie polskiemu narodowi odpowiedzialności za zbrodnie III Rzeszy Niemieckiej lub inne zbrodnie przeciwko ludzkości. Wyraźnie jednak wskazywała, że sankcje nie dotyczą badań naukowych.  „Bomba” wybuchła w 73. rocznicę wyzwolenia obozu Auschwitz. Ambasador Izraela, tłumacząc się instrukcjami swojego rządu, nie pozostawiła suchej nitki na ustawie wywołując konsternację m.in. zgromadzonych na uroczystościach byłych więźniów obozu.  Kolejne tygodnie to już skoordynowana ofensywa władz Izraela, szukających poparcia w wyborach u siebie w kraju, a także wielu żydowskich organizacji domagających się m.in. zerwania przez USA stosunków dyplomatycznych z Warszawą. Tej nagonce wtórowała również polska opozycja totalna.  Ostatecznie ustawa nie weszła w życie, ale przez kilka miesięcy Polska musiała odpierać oskarżenia o antysemityzm, podsycane przez takie autorytety jak prof.  Jan Tomasz Gross.    Dopiero w czerwcu polskiej dyplomacji udało się przekuć porażkę w sukces. We wspólnym oświadczeniu premierzy Benjamin Netanjahu i Mateusz Morawiecki stwierdzili wprost, że sformułowania „polskie obozy koncentracyjne/polskie obozy śmierci” są rażąco błędne i pomniejszają odpowiedzialność Niemców.   To wyjątkowo ważna choć jedynie symboliczna deklaracja, bo z kłamstwami i wykoślawianiem historii mieliśmy i będziemy mieć do czynienia jeszcze wielokrotnie. To po prostu ważna część polityki międzynarodowej, a nawet zwykłego biznesu. Awantura o pomnik Przekonała się o tym Polonia w Jersey City, gdzie tamtejszy burmistrz Steve Fulop postanowił zyskać przestrzeń w centrum miasta kosztem pomnika katyńskiego, lekceważąc przy tym głosy tamtejszej polonii. Gdy również z Polski popłynęły protesty, a marszałek Senatu Stanisław Karczewski wspomniał o uchwale w tej sprawie, rezolutny Fulop wytoczył duże i zwykle celne armaty. Z miejsca nazwał marszałka „białym nacjonalistą i antysemitą, który neguje Holokaust.” A to automatycznie wskazywało na jego „zerową wiarygodność”. Tym razem jednak to burmistrz musiał zmienić front i wyrażać żal z powodu swojego niewczesnego ataku. Natomiast pomnik stoi, gdzie stał i nikt go ostatecznie nie ruszy. Premie dla rządu Wróćmy jednak do początku roku, bo wówczas Zjednoczona Prawica musiała sobie dać radę z kolejną kryzysową sytuacją. W lutym poseł Krzysztof Brejza z PO w odpowiedzi  na swoje pytanie o premie dla rządu otrzymał zestawienie kwot. Opozycja oszalał ze szczęścia ogłaszając, że rząd przyznał sobie stały dodatek do pensji. Na trybunie sejmowej stanęła główna zainteresowana, była premier Beata Szydło twierdząc, że wszystko odbyło się zgodnie z prawem, a jej ministrowie i wiceministrowie dostali „oficjalne nagrody za ciężką pracę, zgodnie z uchwalonym budżetem. Nie były to zegarki od kolegów-biznesmenów”. Gdyby na sejmowej sali obrad był Slawomir Nowak, mógłby wówczas poczuć swędzenie w okolicach nadgarstka lewej ręki. Nagrody dla urzędników, mimo, że opozycja na wiele miesięcy uczyniła z tego myśl przewodnią swojego przekazu, nie były nigdy czymś nadzwyczajnym. Premier Ewa Kopacz wydała na ten cel, jak podawały media, ponad 95 milionów zł. Na jasnym dotąd portrecie premier Szydło pojawiła się jednak ciemniejsza smuga. Nie dlatego, że wynagradzała dodatkowo swoich pracowników, bo jako dobra szefowa miała do tego prawo, ale, że sama również korzystała z premii. Nie było to niezgodne z prawem, nikt też nie mógł odmówić pracowitości szefowej rządu, jednak wśród wyborców pojawiły się wyraźne wątpliwości, co do uposażeń ludzi u władzy. Wizerunek partii niewątpliwie ucierpiał. Opozycja totalna policzalnaW corocznych majowych manifestacjach opozycji Krzysztof Brejza występował już jako bohater, który rozszyfrował PiS. Jednak same demonstracje traciły impet. Policzenie demonstrantów zabierało coraz mniej czasu i było coraz bardziej precyzyjne. Duchowy przywódca totalnej opozycji Lech Wałęsa, który zapowiedział, że chętnie stanie na czele dwumilionowej manifestacji, szybko przeliczył zebranych w Warszawie i wypomniał im podłą frekwencję. Zrozumiał, że to liczba, która pozwoliłaby na organizację fajnej imprezy w większym domu, ale nie na obalenie rządu. Wałęsa wrócił do Gdańska bez humoru odsuwając wizję objęcia funkcji szefa więziennictwa. Pragnął jej, by, jak obwieszczał ze swadą rozbawionej gawiedzi, móc w celi codziennie karmić Kaczyńskiego słonymi śledziami i nie podać kropli wody.Strajk w SejmieOpozycja szukała różnych sposobów, by uruchomić gniew ludu. Posłanka Joanna Scheuring-Wielgus wprowadziła do Sejmu kilka matek z niepełnosprawnymi dziećmi, popierając i podsycając ich żądania podwyższenia od zaraz uposażeń na opiekę nad dziećmi. Kobiety wraz z dziećmi oflagowały się i rozpoczęły okupowanie sejmowych korytarzy. Ich postulaty miały sens, jednak wypłata podobnych świadczeń w środku roku budżetowego było dla rządu zadaniem karkołomnym. Kolejne negocjacje, propozycje rządowe i spotkania okupujących z oficjelami począwszy od sekretarzy stanu, poprzez ministrów, skończywszy na prezydencie, nie dawały efektu. Sytuacja stawała się coraz bardziej napięta, posłowie opozycji gromadnie przybywali na sejmowy korytarz ze słowami wsparcia dla kobiet i ich dzieci oraz potępienia dla bezduszności rządzących. Poseł Ryszard Petru z dumą przechadzał się przed kamerami prowadząc przed sobą wózek inwalidzkim wraz z niepełnosprawną osobą. Matki niepełnosprawnych nie pierwszy raz upominały się o swoje. Podczas rządów PO-PSL o większe wsparcie prosiły ówczesnego premiera Donalda Tuska. Uzyskały jednak krótką i rzeczową odpowiedź, że pieniędzy na ten cel nie ma. Wówczas cała sprawa skończyła się bez szczególnego rozpamiętywania. Tym razem było inaczej, podburzane przez opozycyjnych parlamentarzystów kobiety w końcu wypaliły, żeby za żadne skarby nie głosować na PiS, po czym zaznaczyły, że ich protest nie jest polityczny. Ostatecznie rząd przyjął wydatki na świadczenia w różnej formie dla niepełnosprawne dzieci. Protest się skończył, a opuszczające Sejm kobiety wraz ze swymi dziećmi, były witane jak bohaterowie. Przemyt w bagażProtest kobiet i ich dzieci z pewnością poruszył społeczeństwo. Rząd chwalący się coraz lepszymi wskaźnikami ekonomicznymi i stale rosnącymi wynikami spółek Skarbu Państwa był natychmiast wzywany do zadośćuczynienia kolejnej grupie społecznej, dla której przez wiele lat nie było pieniędzy. Następna okupacja Sejmu była kwestią czasu. Straż marszałkowska podwoiła czujność, a posłowie opozycji szukali luki, którą mogliby wprowadzić do środka niezadowolonych. Posłanki Scheuring-Wielgus i Joanna Schmidt, a także Ryszard Petru obmyślili chytry plan przemycenia lidera Obywateli RP Pawła Kasprzaka na teren Sejmu. Po dramatycznym obmyślaniu strategii na środku ulicy, w świetle kamer, Kasprzak wjechał do Sejmu wtulony w swojego kolegę w bagażniku samochodu posłanki Schmidt. Ryszard Petru odtrąbił w mediach sukces opozycji. Protesty działaczy Obywateli RP bywały więc efektowne, ale czasem też groźne. Tak było m.ni., gdy tłum na ulicy zaczął nacierać na marszałka seniora  Kornela Morawieckiego. Paweł Kasprzak nie potrafił zapanować nad emocjami grupy ludzi, które wcześniej rozhuśtał. „Będziesz siedział!”, „Łajdak, Łajdak!” – z takimi hasłami tłum ruszył na przechodzącego sędziwego posła. Sytuację opanowali funkcjonariusze, bo szef Obywateli RP nie był w stanie tego zrobić. Sąd Najwyższy w Trybunale UE4 lipca weszły w życie przepisy nowej ustawy o Sądzie Najwyższym, według której sędziowie po osiągnięciu wieku emerytalnego mieliby przechodzić w stan spoczynku. Wyjątkami byliby ci, którzy dostaliby zgodę prezydenta. Wśród sędziów objętych nowymi zasadami była też I prezes SN Małgorzata Gersdorf. Ta jednak nie uznała uchwalonego prawa i najpierw poskarżyła się na polskich ustawodawców niemieckim sędziom z Trybunały Sprawiedliwości w Karlsruhe. Następnie Sąd Najwyższy w Polsce w ramach tzw. pytań prejudycjalnych postanowił zgłosić sprawę Trybunałowi Sprawiedliwości UE w Luksemburgu. Jednocześnie ogłosił, że do czasu decyzji unijnego trybunału wstrzymuje wprowadzane zmiany w sądownictwie, do czego, jak wskazują choćby prezydenccy prawnicy, po prostu nie miał prawa. Wsparcie dla SN przyszło niezawodnie z zagranicy. Komisja Europejska, w związku ze zmianami w Sądzie Najwyższym, złożyła pozew do TSUE. Ostatecznie pod naciskiem KE i TSUE cofnięto zmiany przepisów dotyczące sędziów SN. Wbrew wcześniejszym obawom, Zjednoczona Prawica pokazała, że poważnie podchodzi do zaleceń unijnych struktur. Szkoda, że Komisja Europejska nie podeszła równie poważnie do tego samego zagadnienia. KE pochwaliła decyzję Polski, ale zapowiedziała, że nie zamierza wycofać pozwu z TSUE przeciwko niej.W międzyczasie dochodziło do kuriozalnych sytuacji w krajowych sądach europejskich. Niektórzy sędziowie przejęci narracją Komisji Europejskiej zaczęli zawieszać sprawy karne i poddawać pod wątpliwość europejski nakaz aresztowania, czyli uproszczone procedury ekstradycji. Jako pierwsza sędzia w Irlandii zaczęła się zastanawiać, czy można wydać na pastwę polskiego wymiaru sprawiedliwości Polaka oskarżanego o przemyt narkotyków. Głównym orędownikiem obrony praworządności w Polsce stał nagle wiceprzewodniczący KE Frans Timmermans. Przynajmniej na takiego kreowali go eurodeputowani z PO. – Gdy przewodniczący Timmermans mówi o Polsce, ma łzy w oczach – wzruszała się Róża Thun i kibicowała Holendrowi, który starannie buduje swoją kampanię przed majowymi wyborami w UE. Swoją wrażliwość na ludzką krzywdę wiceszef KE najchętniej stosuje wobec Polski. Pytany o zamieszki we Francji czy akcję policji w Hiszpanii, stwierdził, że nie wpłynęły w tych sprawach żadne zawiadomienia, więc nie widzi też podstaw, by drążyć temat. Wybory, czyli jak zdobyć terenWszystkie wydarzenia rozgrywające się w zeszłym roku przed 21 października, choć ważne, odbywały się w cieniu lub przynajmniej w towarzystwie kampanii wyborczej. Wybory Samorządowe miały dać odpowiedź, jaką realną siłą dysponuje PiS i Koalicja Obywatelska w terenie choćby w porównaniu ze zmaganiami sprzed 4 lat. Wybory ważne m.in. również dlatego, że wyłonione w nich władze, mają rządzić o rok dłużej. Ciekawie zapowiadała się rywalizacja w samej Warszawie. Hanna Gronkiewicz-Waltz, dotychczasowa gospodyni w ratuszu stolicy unikała jak ognia kandydata Zjednoczonej Prawicy Patryka Jakiego, który był jednocześnie przewodniczącym sejmowej komisji ds. reprywatyzacji w Warszawie. A ta co chwilę demaskowała wręcz mafijne układy, które kierowały tym procederem również z ratusza. Kandydat Koalicji Obywatelskiej, Rafał Trzaskowski starał odciąć się od długoletnich rządów Hanny Gronkiewicz-Waltz, z którą wcześniej współdziałał. W kampanii pracował nad własnym wizerunkiem. Gdy jednak w świetle kamer przyznał, że tak naprawdę to nie zna on bliżej Warszawy, a wspomnienia swojego profesora, Bronisława Geremka, wykorzystał do natrętnego podkreślania własnych osiągnięć, nawet jego najbardziej oddani zwolennicy zaczęli zastanawiać się nad trafnością tej kandydatury. Zwłaszcza, że kampania Patryka Jakiego była w zdecydowanej większości spójna i przemyślana.   Gdy jednak Rafał Trzaskowski wygrał ze znaczną przewagą już w pierwszej turze, było  już jasne, że samorządowe wybory  stały się kolejną walką międzypartyjną i w wielu przypadkach sama kandydatura danego pretendenta do objęciach rządów nie ma dużego znaczenia. Podobna tendencja utrzymała się w większych i w dużej części średnich miast. Wygrywali tam przeważnie kandydaci niezależni lub z ramienia KO. W całych wyborach swój prymat potwierdziła jednak Zjednoczona Prawica, która do jednego sejmiku w województwie podkarpackim dodała ostatecznie siedem kolejnych: dolnośląskie, śląskie, łódzkie, świętokrzyskie, Małopolskie, lubelskie i podlaskie. Rzeczywistość po wyborach samorządowych potwierdziła jeszcze jedną smutną prawdę. Jakakolwiek współpraca na niższych szczeblu władzy w terenie stała się niemożliwa. Nie dlatego, że nie chcieli tego sami samorządowcy, ale dlatego, że władze Koalicji Obywatelskiej kategorycznie jej tego zakazały, grożąc wyrzuceniem ze struktur każdemu, kto ją podejmie. Brak współpracy zaszkodził jednak totalnej opozycji w najbardziej widowiskowy sposób, w miejscu jej najważniejszej wyborczej wiktorii, w Warszawie. Przed wyborami radni PO, Nowoczesnej i PiS zgodnie zgodnie zdecydowali o 98-procentowych bonifikatach od opłat za przekształcenie użytkowania wieczystego lokali we własność. Wkrótce po wyborach radni z PO i .N uznali jednak, że nie ma się co trzymać kurczowo obietnic i znacząco zmniejszyli bonifikaty. W stolicy zawrzało. Na kolejnej sesji rady miasta rządzący stolicą musieli przywrócić wcześniej ustaloną bonifikatę. Oburzenia z procedowania tych zmian nie kryli nawet najzagorzalsi przeciwnicy PiS. - Moim zdaniem to był przedsmak tego horroru, który możemy mieć w Polsce, kiedy opozycja wygra. Kompletny brak szacunku dla jakichkolwiek reguł demokracji okazany przez panią Grupińską prowadzącą obrady (przewodniczącą Rady Warszawy Ewa Malinowska-Grupińska - red.) Zamknięcie debaty, zanim się zaczęła. Marszałek Kuchciński to szczeniak przy tym, co tam się działo – mówił Jacek Żakowski, publicysta Polityki i radia TOK FM Taśmy Marka Ch.Rok 2018 sprzyjał wsłuchiwaniu się w nagrania utrwalone podczas rozmów mniej lub bardziej formalnych. W listopadzie do prokuratury trafiły taśmy wraz ze stenogramem rozmowy biznesmena Leszka Czarneckiego, właściciela Getin Noble Banku z szefem Komisji Nadzoru Finansowego. Gazeta wyborcza zasugerowała, że Marek Ch. zaoferował bankierowi przychylność w zamian za ok. 40 mln. zł, które miały być wypłacone wskazanemu prawnikowi. Na nagraniu nie słychać jednak, by padała podobna kwota. Według Czarneckiego Ch. miał podczas rozmowy napisać na kartce „1 proc.” co miało stanowić jedna setną wartości Getin Noble Banku.  40 mln to szacunkowa kwota oddająca wartość banku. Kartka z taką informacją, jednak gdzieś zaginęła. Mimo to sprawa dla Marka Ch. nie wyglądała różowo. Przede wszystkim podjął on rozmowę z prywatnym przedsiębiorcą bez światków przy włączonych tzw. szumidłach, uniemożliwiających zapis elektroniczny (nagranie było możliwe dzięki analogowemu dyktafonowi). Szef KNF nie sporządził po rozmowie żadnej notatki. W dniu publikacji w „GW” musiał podać się do dymisji. Następnie został zatrzymany przez prokuraturę. Nie przyznał się do winy, ale usłyszał zarzut przekroczenia uprawnień w celu osiągnięcia korzyści. W sprawę natychmiast zaangażował się premier Morawiecki. Opozycja równie szybko obwołała sprawę nagrań b. już szefa KNF i przedsiębiorcy aferą przewyższającą choćby Amber Gold i VAT. Zjednoczona Prawica szybko przypomniała różnicę. Amber Gold i luka VAT latami nie budziły właściwego zainteresowania władz i organów ścigania. W przypadku KNF zarówno rząd, jak i prokuratura zainterweniowały niemal natychmiast  po zgłoszeniu sprawy. VAT zamiast narkotykówBrakowi reakcji na wyciekanie pieniędzy z VAT w latach 2008-2015, przygląda się od września komisja sejmowa ds. wyłudzania podatku VAT. Jak wynika z raportu Instytutu Studiów Podatkowych w ten sposób wyparowało przynajmniej 400 mld zł. Czy ówczesne władze o zdawały sobie z tego sprawę? Świadomość strat i procederu okradania państwa wynika choćby z taśm opublikowanych przez portal TVP.info z zarejestrowaną w 2013 roku rozmową między Pawłem Grasiem, ówczesnym rzecznikiem rządu Donalda Tuska z Jackiem Protasiewiczem (wówczas PO) z dwoma biznesmenami w restauracji Sowa i Przyjaciele. – To oszustwa VAT-owskie, to gdziekolwiek słyszę o temacie zorganizowanej [przestępczości] w Polsce, to już właściwie nie narkotyki. Produkcja faktur jest lepsza – przyznaje jeden z biznesmenów. – Absolutnie nie opłaca się już produkcji narkotyków, tylko VAT – odpowiada mu Raś. Zmiany w ludziachRok kończył się tak jak zaczął, czyli zmianami kadrowymi, ale tym razem po stronie opozycji. Gdyby ktoś miał problemy z wyobrażeniem sobie, jak wyglądałaby współpraca wewnątrz opozycji po ewentualnym objęciu rządów, z pomocą przychodzi najgłośniejszy transfer sejmowy tego roku. Nowoczesna, która krótko po wyborach zajmowała czołowe miejsca w sondażach, najpierw pozbył się ze swych szeregów Ryszarda Petru, potem kolejnych posłanek i działaczy, którym bliżej było do założyciela partii. Ostatecznie jednak jej nowa przewodnicząca Katarzyna Lubnauer dała się ograć swojej koleżance, Kamili Gasiuk-Pihowicz i Grzegorzowi Schetynie. Szefowa klubu przeszła do klubu PO-KO zabierając ze sobą grupę koleżanek i kolegów, przez co Nowoczesna straciła status klubu. By go odzyskać musieli ratować się wymuszonym transferem Jacka Protasiewicza z klubu PSL-Unii Europejskich Demokratów.",,
Projekty ustaw o SN i KRS „de facto zakończone”. W poniedziałek prezentacja,Nie odbędą się już „pogłębione konsultacje” ws. prezydenckich projektów ustaw o KRS i SN - poinformował wiceszef Kancelarii Prezydenta Paweł Mucha. - De facto te prace są zakończone – oświadczył.,"Mucha powiedział w radiowej Trójce, że prezentacji prezydenckich projektów ustaw o Krajowej Radzie Sądownictwa i Sądzie Najwyższym „można spodziewać się” w poniedziałek. Dodał, że po powrocie z Nowego Jorku Andrzej Duda dokona jeszcze „ostatecznych poprawek”.– De facto te prace są zakończone – oświadczył.Wiceszef Kancelarii Prezydenta powiedział, że nie odbędą się już żadne „pogłębione” konsultacje ws. projektów ustaw o KRS i SN. Według Muchy zmiany zaproponowane przez Andrzeja Dudę będą „cieszyły się powszechnym poparciem” w parlamencie.",,
Zabójca z Łodzi planował zamach od dawna,"Ryszard C. zamach szykował od miesięcy, zbierał
dane o politykach czterech głównych partii, przez internet szukał broni i
technik budowy bomby – wynika z informacji zawartych w laptopie mordercy z
Łodzi, które ujawnia „Gazeta Wyborcza”.","Interesowały go spotkania wyborcze Napieralskiego, Komorowskiego i wiec Kaczyńskiego na pl. Teatralnym w Warszawie. Morderca interesował się bliżej 20 politykami należącymi do wszystkich ugrupowań parlamentarnych. Intensywnie poszukiwał także poważniejszej broni palnej niż małokalibrowy pistolet Walther.  – Wchodził na strony Glocka, Beretty, szukał karabinów snajperskich, pistoletów maszynowych. Część danych wskazuje na to, że mógł analizować, czy nie dokonać zamachu w przebraniu i uciec za granicę –   pisze gazeta.Na liście odnalezionej na twardym dysku w jego  laptopie  są nazwiska polityków z pierwszych stron gazet: Jarosław Kaczyński, Bronisław Komorowski, Jacek Kurski, Kazimierz Marcinkiewicz, Leszek Miller, Grzegorz Napieralski, Wojciech Olejniczak i Radosław Sikorski. Mniej znani, ale też często pojawiający się w telewizji, to: Zbigniew Girzyński (PiS), Michał Kamiński (PiS), Jerzy Miller (szef MSWiA) i Marek Wikiński (SLD).Ale obok nich są nazwiska osób nieznanych szerszej opinii publicznej: Szymon Giżyński (PiS, Częstochowa), Maciej Grubski (senator PO, Łódź) Zdzisława Janowska (SdPl, Łódź) czy  Stanisław Karczewski (senator PiS, Radom).  19 października 62-letni Ryszard C. wtargnął do łódzkiej siedziby PiS. Zaatakował znajdujące się tam osoby. Zastrzelił Marka Rosiaka, męża b. wiceprezydent Łodzi, asystenta europosła Janusza Wojciechowskiego. Później strzelił do 39-letniego asystenta posła Jagiełły – Pawła Kowalskiego, gdy chybił, zaatakował go paralizatorem i ranił nożem. Świadkowie tragedii twierdzą, że krzyczał, iż chciał zabić Jarosława Kaczyńskiego i „powystrzelać pisowców"".",,
Niemcy coraz bardziej podzieleni. Kraj infiltrowany przez islam,"40 proc. Niemców uważa, że ich kraj jest infiltrowany przez islam, a dwie trzecie zarzuca rządowi, iż bardziej się troszczy o uchodźców niż o własnych obywateli – wynika z raportu Fundacji Friedricha Eberta.","Autorzy raportu są zdania, że „klasyczne” skrajnie prawicowe postawy są stopniowo zastępowane przez „unowocześnioną wersję” skrajnie prawicowej ideologii opierającą się na „teoriach spiskowych wobec islamu, przekonaniu o istnieniu dyktatu opinii oraz na obrzucaniu elit wyzwiskami”.– „Nowa prawica” przekazuje, posługując się pojęciami „tożsamość” i „sprzeciw”, nacjonalistyczno-ludową ideologię w sposób bardziej subtelny, niż miało to miejsce w przypadku otwartego prawicowego ekstremizmuIslam groźny dla Niemców? O wynikach raportu, sporządzonego przez zbliżoną do SPD fundację, informują we wtorek między innymi „Frankfurter Allgemeine Zeitung” i „Sueddeutsche Zeitung”. Z badań wynika, że aż 40 procent Niemców uważa, że ich kraj jest infiltrowany przez islam. Dwie trzecie zarzuca rządowi, iż bardziej się troszczy o uchodźców niż o własnych obywateli.",,
„Gazociąg Nord Stream 2 zupełnie niczemu nie zagraża”,"Gazociąg Nord Stream 2 nie zagrozi UE w takim kształcie, w jakim się ona obecnie znajduje – przekonuje Eugeniusz Smolar z Centrum Stosunków Międzynarodowych. – Zupełnie nie jest (zagrożeniem – przyp. red.). To jest źródło poważnych napięć głównie ze względu na stanowisko Polski i państw bałtyckich. To nie jest sprawa pryncypalna państw zachodnich. Gazociąg zupełnie niczemu nie zagraża – dodał Smolar.","Euzebiusz Smolar był gościem radia TOK FM. Podczas audycji rozważał na temat budowy gazociągu Nord Stream 2 i jego ewentualnych konsekwencjach geopolitycznych.– Nie jest to rzecz, która byłaby źródłem dalej idących napięć – powiedział Smolar. Jego zdaniem retoryka obecnej władzy, która twierdzi, że budowa Nord Stream 2 zagrozi Polsce i innym krajom UE, poprzez monopol Rosji na dostawy gazu, jest błędna. Gość audycji wskazał, że w Polsce postrzeganie Nord Stream 2 jest inne aniżeli w krajach zachodniej Europy. – Polska postępując pryncypialnie i mówiąc „my nie chcemy rosyjskiego gazu”, w tym momencie nie ma zapewnionych dostaw gazu z innych źródeł – powiedział. Według Smolara budowa Nord Stream 2 w żaden sposób nie zagraża jedności UE. Smolar stwierdził też, że Polska, która sprzeciwia się budowie gazociągu, może zmienić zdanie.  Jednak – jak powiedział – by tak się stało, konieczna jest zmiana „gospodarczego traktowania” Rosji i zaprzestanie wiązania jej ze wszystkim, co negatywne.",,
Premier: sprawy wsi i lasów to zadanie strategiczne dla rządu,„Dla kierowanego przeze mnie rządu sprawy polskiej wsi i polskich lasów to jedno z zadań o strategicznym znaczeniu” – napisała do uczestników konferencji „Jeszcze Polska nie zginęła – wieś” premier Beata Szydło. List odczytała szefowa jej kancelarii Beata Kempa.,"„Wieś i polskie lasy to miejsca, w których w sposób szczególny pielęgnowana jest polskość. Tutaj filarami codziennego życia pozostają wiara, ojczyzna, tradycja, rodzina i umiłowanie ziemi. Dla kierowanego przeze mnie rządu sprawy polskiej wsi i polskich lasów to jedno z zadań o strategicznym znaczeniu (...). Żałuję, że zaplanowane wcześniej obowiązki uniemożliwiają mi udział w spotkaniu środowisk, które rozumieją polską wieś i jednoczą się w trosce o jej sprawy. Wszystkich zebranych zapewniam o mojej serdecznej pamięci” – podkreśliła premier w liście. Szydło wskazała, że jej rząd jak dobry gospodarz, który dba o polską ziemię i widzi w niej wartość, podjął się obrony polskich gruntów rolnych i leśnych. „Polska wieś to olbrzymi potencjał produkcji żywności o wysokiej jakości, unikalne zasoby lasów i pól, setki tysięcy zwierzyny łownej i niepowtarzalna różnorodność przyrodnicza” - wskazała. „Polska dysponuje wyjątkowym bogactwem”    Premier dodała, że Polska dysponuje „wyjątkowym bogactwem, którego racjonalne wykorzystanie daje gwarancję rozwoju naszej ojczyzny”. „Użytkowanie tych zasobów musi uwzględniać ich jednoczesną ochronę i docenianie skarbów polskiej ziemi. Dzisiejsza konferencja jest cennym wyrazem troski oraz dbałości o przyrodnicze i kulturowe dziedzictwo polskiej wsi i polskich lasów” – napisała premier. List odczytała szefowa Kancelarii Prezesa Rady Ministrów Beata Kempa, która uczestniczyła w konferencji „Jeszcze Polska nie zginęła – wieś”, poświęconej m.in. roli Kościoła, leśnictwa i łowiectwa dla rozwoju wsi. Debata rozpoczęła się od mszy św. pod przewodnictwem ordynariusza diecezji kaliskiej bp. Edwarda Janiaka. W trakcie konferencji odbyły się wykłady m.in. nt. znaczenia Kościoła dla wsi i wsi dla Kościoła, walki wsi o Polskę czy roli leśnictwa i łowiectwa dla wsi. Organizatorami przedsięwzięcia były m.in. Ministerstwo Środowiska, Wyższa Szkoła Kultury Społecznej i Medialnej w Toruniu oraz Lasy Państwowe. Minister Szyszko: „stan pogarszania jest zabroniony!”  W konferencji wzięło udział ok. 8 tysięcy osób z całego kraju, w zdecydowanej większości leśników. Jej gościem był również minister środowiska Jan Szyszko, który powiedział, że „Polska pod rządami Prawa i Sprawiedliwości realizuje program zrównoważonego rozwoju”. – Użytki i zasoby przyrodnicze mają służyć człowiekowi, a jednocześnie nie mają ulegać pogarszaniu. Stan pogarszania jest zabroniony – zaznaczył szef resortu środowiska. – Działamy tak, żeby można było wykorzystywać żywe zasoby przyrodnicze do rozwoju gospodarczego, szczególnie na terenach wiejskich. Wieś wymaga takich działań, a nasz rząd je realizuje. Świetnie wciela w życie ten program minister rolnictwa Krzysztof Jurgiel. Spotykamy się na sympozjum naukowym, żeby przedyskutować sposoby współdziałania w zakresie wykorzystania zasobów przyrodniczych dla rozwoju gospodarki  – dodał Szyszko.",,
"„Kościelna konserwa”, „drugi pisowiec”. Dziennikarze i politycy opozycji nie chcą Ujazdowskiego","Kazimierz Michał Ujazdowski, były poseł PiS i minister kultury w rządzie Jarosława Kaczyńskiego, jest kandydatem Platformy Obywatelskiej do Senatu z 44. okręgu w Warszawie. Jego najpoważniejszym kontrkandydatem jest Marek Rudnicki z Prawa i Sprawiedliwości. Wystawienie Ujazdowskiego w walce o mandat przez Grzegorza Schetynę nie podoba się lewicowym dziennikarzom, naukowcom i aktywistom; wzywają do wystawienia przez opozycję innego kandydata, a byłego posła PiS nazywają „kościelną konserwą”.","Ujazdowski odszedł z PiS w 2007 r., a teraz głośno krytykuje swoją byłą partię. W zeszłym roku jego start w wyborach na prezydenta Wrocławia próbował przeforsować Grzegorz Schetyna, ale ostatecznie zrezygnował i postawił na Jacka Sutryka. Teraz lider PO postanowił dać Ujazdowskiemu szansę w walce o miejsce w Senacie w warszawskim okręgu obejmującym dzielnice: Śródmieście, Żoliborz, Bielany i Białołęka. To jego przeciwnikiem z PiS jest Marek Rudnicki i właśnie to zestawienie nie podoba się części elektoratu, którzy nazywają wybór pomiędzy dwoma jako „głosowanie na jednego z dwóch pisowców” – tak ocenił Paweł Kasprzak, jedne z liderów Obywateli RP. Pojawiła się zresztą propozycja, by to właśnie Kasprzak wystartował przeciwko Ujazdowskiemu i Rudnickiemu – takiego zdania jest prof. Monika Płatek, prawniczka i wykładowca Uniwersytetu Warszawskiego, która w tegorocznych wyborach do Parlamentu Europejskiego ubiegała się o mandat z list Wiosny Roberta Biedronia.Płatek na Facebooku napisała, że „wybór między PiS-em a PiS-em to żaden wybór” i „chce Pawła Kasprzaka do Senatu z Warszawy!”. Sam lider Obywateli RP najwyraźniej z satysfakcją przyjął ten głos i odniósł się do niego na stronie swojej organizacji. „Monika uważa – i ten jej pogląd w pełni podzielam – że wystawiając Ujazdowskiego, zwłaszcza w Warszawie, przekroczono granice przyzwoitości na kilka sposobów, między innymi odbierając tutejszym wyborcom wybór i każąc im głosować na któregoś z dwóch pisowców” – napisał.Także dziennikarze i pisarze obecni w mediach społecznościowych zastanawiają się, co zrobić, by wpłynąć na wycofanie przez PO kandydatury Ujazdowskiego. „A dziennikarze może by  coś napisali i opublikowali o tym, że elektorat się burzy przeciwko Ujazdowskiemu i odmawia głosowania? Poprzednim razem Grzechu (Schetyna – red.) spietrał i jednak go zdjął z kandydowania na prezydenta Wrocławia” – zaapelował pisarz Jacek Dehnel. Z kolei Ewa Wanat, dziennikarka, była redaktor naczelna radia TOK FM, nazwała polityka proponowanego przez PO „kościelną konserwą”.",,
Chorwacja: Zoran Milanović prezydentem po zwycięstwie w II turze,"Według oficjalnych wyników II tury niedzielnych wyborów prezydenckich w Chorwacji zwyciężył w nich były premier, kandydat Socjaldemokratycznej Partii Chorwacji (SDP) Zoran Milanović uzyskując 52,7 proc. głosów.","Milanović pokonał ubiegającą się o reelekcję obecną prezydent Kolindę Grabar-Kitarović z rządzącej konserwatywnej Chorwackiej Wspólnoty Demokratycznej (HDZ), na którą głosowało 47,3 proc. wyborców. W pierwszej turze wyborów 22 grudnia ub. r., w której rywalizowało 11 kandydatów, Milanović również odniósł zwycięstwo zdobywając 29,6 proc. głosów. Na Grabar-Kitarović, która uplasowała się na drugiej pozycji, zagłosowało 26,7 proc. Wyborców. „Każdą partię będą odtąd traktował na równych warunkach. Będę współpracował z każdym, kto będzie piastował władzę wykonawczą. Nie będę wprowadzał podziałów między obywateli Chorwacji” – powiedział Milnanović na wiecu powyborczym swoich zwolenników w kwaterze głównej partii SDP.  Grabar Kitarivić pogratulowała zwycięstwa rywalowi i życzyła sukcesów w sprawowaniu urzędu. „To leży w interesie naszego kraju, który powinien zachować stabilizację” – podkreśliła.   Pięcioletnia kadencja Milanovicia rozpoczyna się w lutym.  Milanović, którego popierała liberalna opozycja, obiecywał podczas kampanii wyborczej walkę z nietolerancją, nienawiścią i korupcją oraz dołączenie Chorwacji do „rodziny europejskich i postępowych krajów zachodnich”. Akcentował, że podczas jego rządów jako premiera w latach 2011-2016 zwiększyły się prawa środowisk LGBT i podjęto kroki, by ulżyć osobom zadłużonym we frankach szwajcarskich. Mówił też o poszerzeniu praw mniejszości serbskiej, co jest w Chorwacji sprawą bardzo delikatną ze względu na silne sentymenty antyserbskie.  Zakres władzy prezydenckiej w Chorwacji jest ograniczony. Szef państwa nie może wetować ustaw uchwalanych przez parlament. Posiada jednak uprawnienia w dziedzinie polityki zagranicznej, obrony i bezpieczeństwa kraju. Sprawuje też zwierzchnictwo nad siłami zbrojnymi.  Chorwacja objęła 1 stycznia rotacyjne przewodnictwo w Unii Europejskiej na okres 6 miesięcy.",,
KE wszczyna dochodzenie w sprawie działań Amazona,"Komisja Europejska poinformowała o wszczęciu formalnego dochodzenia antymonopolowego, by ocenić, czy wykorzystanie przez Amazon poufnych danych od niezależnych sprzedawców detalicznych handlujących na tej platformie narusza reguły konkurencji UE.","– Europejscy konsumenci coraz częściej robią zakupy online. Handel elektroniczny zwiększył konkurencję detaliczną i przyniósł większy wybór oraz lepsze ceny. Musimy zapewnić, by duże platformy internetowe nie eliminowały tych korzyści przez antykonkurencyjne działania. Dlatego postanowiłam bardzo dokładnie przyjrzeć się działaniom Amazona i jego podwójnej roli jako platformy sprzedażowej oraz sprzedawcy detalicznego i ocenić zgodność jego praktyk z zasadami UE – oświadczyła unijna komisarz ds. konkurencji Margrethe Vestager. Amazon sprzedaje produkty na swojej stronie internetowej jako sprzedawca detaliczny, ale jest też platformą tworzącą rynek, na którym niezależni sprzedawcy mogą sprzedawać produkty bezpośrednio konsumentom. KE podkreśliła, że udostępniając rynek sprzedawcom, Amazon cały czas gromadzi dane o aktywności firm na platformie. Ze wstępnych ustaleń KE wynika, że Amazon korzysta z wrażliwych informacji na temat sprzedawców na swoim rynku, ich produktów i transakcji na stronie internetowej. – Faktycznie niemieckie, austriackie, luksemburskie i włoskie urzędy ds. ochrony konkurencji również prowadzą dochodzenia w sprawie określonych praktyk Amazona. Koordynujemy działania z Niemieckim Federalnym Biurem Kartelowym i innymi władzami od początku ich dochodzeń. Doszliśmy do wniosku, że nie nakładają się one na nasze obawy, ponieważ nie wchodzą one w zakres wykorzystywania przez Amazona danych sprzedawców – powiedziała na konferencji prasowej w Brukseli rzeczniczka KE Lucia Caudet. W swoim dochodzeniu KE będzie sprawdzała standardowe porozumienia między Amazonem i obecnymi na tej platformie sprzedawcami, które pozwalają gigantowi na analizowanie i wykorzystywanie danych o handlujących. Szczegółowa analiza ma dotyczyć tego, czy i w jaki sposób zgromadzone dane zostały wykorzystane przez Amazona jako sprzedawcę detalicznego i w jaki sposób wypłynęło to na konkurencję. Sprawdzana ma być też rola wyłaniania zwycięzcy „Buy Boxa”, czyli sprzedawcy, którego oferta trafia do koszyka Amazona. „Buy Box” jest wyświetlany w widocznym miejscu na stronie Amazona i pozwala klientom dodawać elementy od określonego sprzedawcy detalicznego bezpośrednio do swoich koszyków na zakupy. KE wskazuje, że zdobycie „Buy Boxa” wydaje się kluczowe dla sprzedawców na rynku ponieważ zdecydowana większość transakcji odbywa się za jego pośrednictwem. Dochodzenie KE w tej sprawie prowadzone jest w trybie priorytetowym. Formalne otwarcie postępowania nie przesądza o jego wyniku.",,
Prowadzący bezpiecznie zapłacą mniej. Powstanie system analizujący jazdę kierowców,"Politechnika Świętokrzyska weźmie udział w opracowaniu systemu zdalnego nadzoru nad zachowaniem kierowców. Nowoczesne rozwiązanie może być szczególnie interesujące dla firm zatrudniających wielu kierowców. Wartość projektu to 4,3 mln zł.","W Kielcach podpisano umowę o współpracy między przedstawicielami konsorcjum realizującego projekt: Politechniką Świętokrzyską (PŚk), Siecią Badawczą Łukasiewicz – Przemysłowym Instytutem Motoryzacji (ŁUKASIEWICZ-PIMOT) i Globtrak Polska Sp. z o.o.Usage Based Insurance to indywidualne ubezpieczenie samochodu, w którym wysokość składki jest wyliczana na podstawie analizy stylu jazdy danego kierowcy (tego typu rozwiązanie jest stosowane m. in. w USA i we Włoszech). W dotychczasowych ubezpieczeniach składka wyliczana jest na podstawie statystyk. Kierownik projektu prof. Tomasz Lech Stańczyk zaznaczył, że pojawiła się tendencja, aby ściślej korelować ubezpieczenie pojazdów ze sposobem ich użytkowania przez kierowców. Dotyczy to zwłaszcza flot pojazdów w dużych przedsiębiorstwach. – Do tej pory to zniżki za bezszkodową jazdę. A dzisiejszy rozwój telematyki, nasycenie samochodu informatyką, systemami sterowania, pomaga wydobyć znacznie więcej informacji, jak samochód jest użytkowany – opisywał. Według prof. Stańczyka system, który powstanie, może zainteresować zarówno firmy dysponujące dużą flotą samochodową, jak i firmy ubezpieczeniowe. – Właściciel firmy pokazując, że ma dobrych, jeżdżących bezpiecznie kierowców, będzie mógł negocjować z ubezpieczycielem kwotę ubezpieczenia pojazdów. System ma być autonomiczny, automatyczny i zdalny przez GPS i telematykę – dodał prof. Stańczyk. Dyrektor ŁUKASIEWICZ-PIMOT prof. Witold Luty zauważył, że przedsięwzięcie jest związane z bezpieczeństwem ruchu drogowego. – Jest ukierunkowane na kształtowanie bezpiecznych zachowań kierowców, poprzez system motywacji – zaznaczył. Prezes zarządu Globtrak Rafał Chaba (spółka telematyki samochodowej) opisywał, że w ramach projektu firma będzie zajmowała się wdrożeniem wyników badań do technologii i testowaniem wypracowanych wzorców we flotach pojazdów. Wartość projektu „Innowacyjny system wspierający ocenę ryzyka ubezpieczeń komunikacyjnych dedykowany dla UBI (Usage Based Insurance)” to ponad 4,3 mln zł, a unijne dofinansowanie – ponad 3,8 mln zł – pochodzi ze środków Programu Operacyjnego Inteligentny Rozwój na lata 2014-20, z Narodowego Centrum Badań i Rozwoju. Wkład własny zapewnia prywatna firma z konsorcjum. Przedsięwzięcie będzie realizowane przez dwa lata.",,
Russell Crowe twittuje: Do boju Polska!!! PZPN zaprasza go na mecz,"Australijski gwiazdor Russell Crowe, który ujawnił się podczas meczu Niemcy-Polska jako kibic polskiej drużyny, także wczoraj wspierał naszych. Na Twitterze pogratulował gola Kubie Błaszczykowskiemu i po polsku zagrzewał naszą reprezentację do walki. Wiernego fana biało-czerwonych docenił PZPN, który zaprosił „Gladiatora” na kolejny mecz biało-czerwonych.","Pewnym zaskoczeniem dla fanów piłki nożnej mógł być fakt, że podczas spotkania Polska-Niemcy australijski aktor – Russel Crowe, znany m.in. z głównej roli w filmie „Gladiator”, zamieścił w serwisie Twitter bardzo pochlebny wpis o naszej drużynie. Napisał wtedy: „Podoba mi się ta polska drużyna. W teorii stali na straconej pozycji, ale czuć, że to prawdziwa drużyna”. PZPN zaprasza gwiazdora Być może australijskiego gwiazdora zobaczymy na następnym meczu biało-czerwonych. Na Twitterze zaprosił go PZPN. - Cześć Russell. Dzięki za Twoje wsparcie. Chciałbyś może zobaczyć nasz następny mecz na Euro 2016? Z przyjemnością Cię ugościmy! - czytamy na oficjalny kanale PZPN.",,
Dach kościoła zawalił się w czasie mszy świętej,Dach XII-wiecznego kościoła w Sault niedaleko Awinionu zawalił się w czasie mszy św. w uroczystość Zesłania Ducha Świętego. Na szczęście kamienne sklepienie świątyni wytrzymało i nikomu ze 150 parafian nic się nie stało.,"Powodem było załamanie się trzech drewnianych belek. Zniszczeniu uległo 80 spośród 200 metrów kwadratowych dachu. Proboszcz ks. Benot Tao wyprowadził wiernych z kościoła i kontynuował odprawianie liturgii na zewnątrz. – Byliśmy o krok od katastrofy – powiedział mer Claude Labro, który martwi się o koszty odbudowy zabytku. Zgodnie z ustawą o rozdziale Kościoła od państwa świątynia jest własnością gminy. Jego zdaniem konieczna będzie tu pomoc ze strony państwa. Kościół Notre-Dame-de-la-Tour w Sault dołączył tym samym do 5800 zagrożonych świątyń we Francji, które wymagają natychmiastowego zabezpieczenia i naprawy.",,
Msza w intencji ofiar katastrofy smoleńskiej z udziałem polityków PiS,"Politycy PiS, w tym prezes partii Jarosław Kaczyński i premier Mateusz Morawiecki, wzięli udział w mszy św. w intencji ofiar katastrofy smoleńskiej odprawionej w kościele seminaryjnym w Warszawie.","We mszy uczestniczyli także m.in. wicepremier Piotr Gliński, wicepremier Jacek Sasin, minister obrony Mariusz Błaszczak, marszałkowie Sejmu Elżbieta Witek i Senatu Stanisław Karczewski, wicemarszałek Sejmu Ryszard Terlecki, minister spraw wewnętrznych i minister koordynator służb specjalnych Mariusz Kamiński, szef gabinetu politycznego premiera Marek Suski, były marszałek Sejmu Marek Kuchciński i były szef MON Antoni Macierewicz.Po mszy złożono kwiaty pod pomnikami prezydenta Lecha Kaczyńskiego i pod Pomnikiem Ofiar Tragedii Smoleńskiej 2010 r. na placu Piłsudskiego. Gdy uczestnicy obchodów dochodzili do Pomnika Ofiar Tragedii Smoleńskiej, tuż przed nimi pojawiła się grupa kilku osób z transparentami: „Gdzie jest wrak?”, „Arcykłamca” czy „Arcyzłodziej”; wykrzykiwano w kierunku prezesa PiS hasła o tej samej treści. Manifestujący zostali wyprowadzeni z pl. Piłsudskiego przez policję i odprowadzeni do radiowozu.10 kwietnia ubiegłego roku, w ósmą rocznicę katastrofy smoleńskiej, odbył się 96. marsz z warszawskiej archikatedry przed Pałac Prezydencki – ostatni z marszy organizowanych w miesięcznice smoleńskie. Prezes PiS powiedział wtedy, że odbyło się 96 marszów – tyle, ile ofiar katastrofy smoleńskiej – i że choć nie będą odbywały się już takie pochody, to miesięcznice będą obchodzone.",,
"„Będzie kilka istotnych zmian w rządzie, ale to nie będzie rewolucja”","– Trwają rozmowy w ramach obozu Zjednoczonej Prawicy co do tego, jak będzie wyglądał rząd. Oczywiście chcemy to możliwie szybko ogłosić – powiedział rzecznik rządu Piotr Müller.","Müller został zapytany w radiowej „Trójce”, czy komunikat ws. nowego rządu poznamy w tym tygodniu. Odpowiedział, że „skład całego rządu raczej w tym tygodniu nie będzie znany”. – Trwają rozmowy w ramach obozu Zjednoczonej Prawicy co do tego, jak będzie wyglądał rząd. Oczywiście chcemy to możliwie szybko ogłosić, ale na pewno cały skład rządu, szeroko rozumiany, w tym z wiceministrami, nie będzie ogłoszony – powiedział. Na pytanie, czy minister przedsiębiorczości i technologii Jadwiga Emilewicz będzie miała więcej kompetencji w dziedzinie energetyki, odpowiedział, że ta kwestia nie jest rozstrzygnięta. – Do czasu, kiedy nie będzie ostatecznego ustalenia co do kwestii rządowych, zmian pomiędzy resortami, nie chciałbym żadnych informacji potwierdzać, ale pewne korekty w ramach aktualnych resortów będą możliwe, czy to konsolidacje, czy podziały kompetencji na nowych zasadach – mówił. Rzecznik był również pytany, czy zmiany strukturalne w rządzie będą istotne czy kosmetyczne. – Kilka istotnych zmian będzie, ale to nie będzie na pewno rewolucja –odpowiedział. Müller zapytany, czy wróci Ministerstwo Skarbu Państwa, przyznał, że nie wyklucza zmian w zakresie nadzoru właścicielskiego nad spółkami Skarbu Państwa. – Czy to będzie nowy resort czy nie, to jest jeszcze kwestia do rozstrzygnięcia, ale faktycznie jest to aktualnie przedmiotem analizy – mówił. Na pytanie, czy takim resortem miałby kierować wicepremier Jacek Sasin, odpowiedział, że nie ma decyzji w sprawach personaliów. – Pan premier Sasin jest dobrym kandydatem na co najmniej kilka stanowisk w ministerstwach – dodał.",,
Czym zaskoczy nowa premier? Ewa Kopacz wygłosi dziś exposé,"Premier Ewa Kopacz wygłosi dziś w Sejmie po godz. 10. exposé, a posłowie zagłosują nad wotum zaufania dla jej rządu. W swoim wystąpieniu Kopacz ma mówić m.in. o bezpieczeństwie Polski i polityce społecznej. Niewykluczone, że wspomni też o debacie ws. wprowadzenia w Polsce euro.","Premier ma jedną lub dwie niespodzianki dotyczące spraw socjalnych i polityki rodzinnej – zdradził wczoraj w „Polityce przy kawie” w TVP1 Jan Krzysztof Bielecki, który   podjął współpracę przy tworzeniu wystąpienia Ewy Kopacz.   Według szefa PSL, wicepremiera Janusza Piechocińskiego, expose zaskoczy „pragmatyzmem oraz determinacją, aby pokazać, że to nie jest program tylko na rok"". Kopacz – podkreślał lider Stronnictwa – ma stawiać na „racjonalizm, pragmatyzm irozsądek w polityce zagranicznej”, a „istotnym obszarem” expose ma byćbezpieczeństwo.  Po expose konferencja prezydenta   Expose Kopacz rozpocznie się pięć minut po godz. 10 i potrwa do godz. 12. Następnie w Sejmie zaplanowano dwugodzinną przerwę. Po expose zdziennikarzami ma się spotkać prezydent Bronisław Komorowski. Debata nadprogramem działania Rady Ministrów rozpocznie się o godz. 14 i obejmie15-minutowe wystąpienia w imieniu klubów poselskich. Głos zabrać ma m.in.prezes PSL, wicepremier Janusz Piechociński, szef klubu PO Rafał Grupiński,szef SLD Leszek Miller, lider Twojego Ruchu Janusz Palikot.  W imieniu klubu Sprawiedliwej Polski mają wystąpić wspólnie jego szef Jarosław Gowin i posełPatryk Jaki. Politycy PiS nie chcieli zdradzić, kto zabierze głos w ichimieniu; powiedzieli jedynie, że będzie to kobieta.   Wystąpienia mają zakończyć się o godz. 19. następnie do godz. 19.30 potrwają głosowania, w tym nad wnioskiem premier o udzielenie wotum zaufania rządowi.",,
„Przeznaczyliśmy na reformę emerytalną ok. 10 mld zł. I to w zupełności wystarczy”,"– Chcemy przygotować pakiet rozwiązań, które wsparłyby emerytów i dałyby możliwość na to, by emerytury były wyższe. Ale to wymaga czasu i doprecyzowania – powiedziała w „Gościu Wiadomości” szefowa polskiego rządu Beata szydło.","Premier Beata Szydło zapewniła w TVP Info, że jest spokojna jeśli chodzi o reformę emerytalną. Zdaniem szefowej rządu wprowadzone regulacje w pełni zabezpieczą zarówno interesy emerytów, tych, którzy myślą o przyszłej emeryturze, jak i polskiego państwa. – Przeznaczyliśmy na tę reformę ok. 10 mld zł. I to w zupełności wystarczy – wyjaśniła. Przypomniała, że ok. 390 tys. osób ma uprawnienia, aby przejść na emeryturę. Część z nich z tego skorzysta, część będzie chciała dłużej pracować. – Są uruchomione konsultacje. Wszyscy potencjalni emeryci pełną informację uzyskać mogą w ZUS – dodała Szydło. Podkreśliła, że największą wartością w kwestii uregulowania wieku emerytalnego jest wybór, jaki mają Polacy. – A kiedy ona zostanie wprowadzona, to będziemy również mogli powiedzieć po tym, kiedy na koniec roku będziemy wiedzieli, jaka jest dokładnie sytuacja budżetowa – zapowiedziała Szydło. Ustawa dezubekizacyjna przywraca sprawiedliwość Premier Beata Szydło była też pytana o niższe emerytury dla esbeków. Podkreśliła, że ustawa dezubekizacyjna to przywrócenie sprawiedliwości i zwrócenie uwagi, że państwo polskie nie pozwoli na to, by osoby, które były ofiarami, cierpiały, a oprawcy czerpali profity. – Nie może być tak, że oprawcy mają większe uposażenie i praktycznie rzecz biorąc za swoje niecne czyny w ogóle nie zostali ukarani, a ofiary tych ludzi bardzo często musiały żyć na skraju nędzy – powiedziała szefowa rządu.Według niej przepisy te weszły w życie zbyt późno, a przez 28 lat stare układy konserwowane przez III RP przyzwalały na to, by osoby związane z aparatem bezpieczeństwa PRL otrzymywały wysokie emerytury. – Rząd PiS wywiązuje się ze swoich zobowiązań wyborczych również i w tym zakresie. Konsekwentnie, krok po kroku, zmieniamy wszystkie te patologie, które były utrzymywane przez tyle lat – Szydło. „Nie ingerujemy w sprawy wewnętrzne państw” Premier podkreśliła w programie „Gość Wiadomości”, że polski rząd ma niezmienne stanowisko, jeżeli chodzi o sprawy wewnętrzne innych państw członkowskich UE. – Nie chcemy ingerować, nie ingerujemy w sprawy wewnętrzne państw członkowskich i również życzylibyśmy sobie, żeby inni postępowali dokładnie tak samo wobec Polski – powiedziała szefowa rządu. Premier oceniła, że sytuacja w Hiszpanii jest trudna, zaznaczyła, że polski rząd wnikliwie się jej przygląda. – Kolejne państwo członkowskie w UE, w którym są poważne problemy wewnętrzne; to budzi niepokój – dodała Szydło.Referendum w Katalonii uznawane jest za nielegalne przez hiszpańskie władze centralne, które od dawna sprzeciwiają się planom ogłoszenia niepodległości przez 7,5-milionową Katalonię. W niedzielę kilkaset osób zostało rannych w wyniku starć z policją, która usiłowała uniemożliwić głosowanie w referendum, blokując dostęp do lokali wyborczych, konfiskując urny i karty wyborcze. Doszło też do konfrontacji między funkcjonariuszami katalońskiej policji a skierowaną do tego regionu przez Madryt Gwardią Cywilną. ",,
Oficerowie SKW spotkali się z generałem Kraszewskim,"We wtorek w siedzibie Służby Kontrwywiadu Wojskowego doszło do rozmowy funkcjonariuszy SKW z gen. Jarosławem Kraszewskim – podał portal wPolityce.pl. Jak podkreślono, spotkanie dotyczyło przedłużającego się postępowania, jakie SKW prowadzi wobec Kraszewskiego.","Gen. Kraszewski pełni funkcję dyrektora Departamentu Zwierzchnictwa nad Siłami Zbrojnymi w Biurze Bezpieczeństwa Narodowego.Portal przypomina, że to sprawy postępowania SKW wobec Kraszewskiego dotyczyły słowa prezydenta Andrzeja Dudy o tym, że jeżeli szef MON „będzie wobec uczciwych oficerów stosował takie ubeckie metody, jak Platforma stosowała wobec niego, to będzie kiepsko”.Jak ustaliło wPolityce, „presja głowy państwa w tej sprawie – zarówno w tamtej wypowiedzi, jak i szeregu kolejnych wywiadów – była katalizatorem zaproszenia, jakie do gen. Kraszewskiego wystosowała SKW”.– To druga tego typu rozmowa od czerwcowej decyzji o wszczęciu postępowania sprawdzającego (co oznaczało odebranie mu dostępu do informacji niejawnych) – podkreśliło wPolityce.",,
Rosja przegrała bitwę o OPAL. Kreml drży o przyszłość Nord Stream 2,"Wyrok unijnego sądu w sprawie gazociągu OPAL został przyjęty w Moskwie i w Berlinie z ogromnym rozczarowaniem. Uderza on bowiem w ich wspólne interesy. Na bazie tego sukcesu Polska będzie mogła mocniej przeciwstawiać się monopolistycznym zapędom Rosji i lekceważącym europejską solidarność Niemcom. Decyzja sędziów z Luksemburga daje nam nowe możliwości walki z Nord Stream 2, wspiera nasze projekty dywersyfikacyjne i umacnia pozycję Ukrainy w jej konflikcie z Rosją.","Polska musiała czekać prawie trzy lata na decyzję Trybunału Sprawiedliwości Unii Europejskiej w jej sporze z Komisją Europejską, która umożliwiała Gazpromowi większe niż 50-proc. wykorzystanie przepustowości gazociągu OPAL, będącego lądową odnogą gazociągu Nord Stream. Jak argumentowała Warszawa, decyzja KE, formalnie wsparta przez Niemcy, była zagrożeniem dla bezpieczeństwa naszego kraju. W uzasadnieniu sędziowie Trybunału Sprawiedliwości Unii Europejskiej potwierdzili polskie stanowisko – popierane przez Litwę i Łotwę – i podkreślili, że decyzja KE została wydana z naruszeniem zasady solidarności energetycznej. Wyrok ma przynieść natychmiastowy skutek – ograniczona zostaje o 12,8 mld m sześc. w skali roku przepustowość gazociągu OPAL dostępna dla Gazpromu, a w konsekwencji przesył przez Nord Stream i Niemcy. Chcąc nie chcąc, strona niemiecka – Federalna Agencja ds. Sieci Przesyłowych (Bundesnetzagentur) – zażądała od Gazpromu natychmiastowego zmniejszenia o połowę ilość gazu przesyłanego tym rurociągiem. O tym, że nie jest to sprawa, którą można poddać negocjacjom, świadczą również słowa rzecznika niemieckiego regulatora, że jeśli będzie to konieczne, to Bundesnetzagentur, w celu zapewnienia wykonania decyzji sądu, podejmie działania nadzorcze. Moskwa wciąż milczy w tej sprawie. Jedynie minister energetyki Aleksandr Nowak przyznał, że decyzja sądu UE wpłynie na konsultacje gazowe między Rosją, Ukrainą i Komisją Europejską, które odbędą się w Brukseli 20 września, a także że Moskwa zareaguje na decyzję sądu po uzyskaniu opinii prawnej. Reakcja w innych stolicach była szybsza. Premier Mateusz Morawiecki ocenił, że Gazprom i Niemcy nie będą mogli używać gazociągu OPAL w stu procentach w sposób monopolistyczny.  – Poddanie tego rurociągu regułom konkurencyjnym tworzy lepsze warunki do konkurowania z gazem rosyjskim i dużo lepsze warunki do zapewnienia pełnej suwerenności i bezpieczeństwa, ale też niższych kosztów gazu w Polsce za parę lat, jak będzie gazociąg bałtycki (red. Baltic Pipe) – podkreślił premier. O tym, że decyzja TSUE będzie miała bardzo negatywne konsekwencje – krótko- i długoterminowe – dla planów energetycznych Kremla – przekonani są również eksperci. Thomas W. O'Donnell z Wolnego Uniwersytetu Berlina (FU) zwrócił uwagę na to, przed czym tak mocno bronią się Niemcy – a mianowicie, że solidarność unijna zobowiązuje do brania pod uwagę interesów innych państw, w kontekście OPAL-u – Polski, przy wydawaniu pozwoleń na korzystanie z infrastruktury. Podkreślił przy tym, że poprzez ograniczenie możliwości korzystania z przepustowości gazociągu OPAL sędziowie TSUE przynajmniej częściowo postawili pod znakiem zapytania cały sens projektu Nord Stream, którego celem jest omijanie Ukrainy i Polski w transporcie gazu do Europy Zachodniej i Południowej. - Wyrok będzie miał też wpływ na Nord Stream 2. Strona niemiecka i rosyjska zainteresowane realizacją tego projektu były przekonane, że unijne regulacje energetyczne da się unieszkodliwić za pomocą rozmaitych kruczków prawnych. Np. jeśli odcinek gazociągu na niemieckich wodach terytorialnych będzie własnością jakiejś niemieckiej firmy chemicznej, to będzie to już oznaczało rozdział właścicielski. Biorąc pod uwagę ducha wtorkowego werdyktu, Rosja i Niemcy mogą mieć problem, kiedy taka sprawa trafi do Sądu UE – ocenia Thomas W. O'Donnell. Oznaczać to może kolejne problemy Kremla przy realizacji NS2. Ostatnio rosyjskie władze musiały przyznać, że nie zostanie on ukończony, tak jak planowano, do końca roku. A to oznacza, że Gazprom będzie musiał podpisać długoterminowy kontrakt z ukraińskim Naftohazem, dotyczący tranzytu gazu przez ten kraj, czego chciał za wszelką cenę uniknąć. - Władimir Putin musi być wyjątkowo zdenerwowany na Niemców. To oni mieli „załatwić” sprawy na terenie UE. Ale im się nie udało. Wszystko to oddala realizację celu Rosjan, którym jest przeniesienie transportu gazu poza Ukrainę, żeby nie być uzależnionym od kraju, z którym toczą wojnę – ocenia ekspert. Również redaktor naczelny BiznesAlert.pl  Wojciech Jakóbik uważa, że wyrok korzystny dla Polski poprawia sytuację negocjacyjną Ukrainy, co jest o tyle ważne, że zaraz zaczyna się kolejna runda rozmów w tej sprawie, w trójkącie: KE-Ukraina-Rosja. „Należy jednak zastrzec, że nawet przy opóźnieniu Nord Stream 2 i Turkish Stream oraz odnogi tego pierwszego będącej bliźniaczką OPAL, czyli gazociągu EUGAL, Rosjanie będą mieli ostatecznie do dyspozycji szlak alternatywny względem ukraińskiego w Niemczech. Działania w sprawie OPAL i negocjacje procesu trójstronnego kupują czas Ukraińcom. Dogłębna analiza wyroku TSUE będzie możliwa po opublikowaniu uzasadnienia, które może zostać przedstawione nawet po kilku miesiącach” – podkreśla Wojciech Jakóbik. Z kolei ekspert Energetyka24.pl Jakub Kajmowicz zwraca uwagę, że państwa regionu uzyskały silną broń do walki z rosyjską polityką ekspansji na europejskie rynki gazowe. „Konsekwencje wyroku, od którego KE może się odwołać, ale to dopełniłoby tylko miary jej kompromitacji, odczuwalne będą jeszcze przez długie lata. Pozostaje mieć nadzieję, że będzie to również przestroga dla nowej Komisji oraz wszystkich państw członkowskich, którym dopiero wyroki sądów muszą przypominać o europejskich wartościach” – zaznacza Jakub Kajmowicz. Sukces Polski i krajów regionu w sprawie OPAL-u daje nadzieję na osłabienie energetycznej i politycznej współpracy niemiecko-rosyjskiej, która stanowi zagrożenie dla bezpieczeństwa europejskiego. Pomimo prowadzenia przez Kreml agresywnej polityki wobec Ukrainy i innych państw Europy Środkowo-Wschodniej, Berlin i Paryż dążą do resetu z Moskwą. Postawa władz w Warszawie, które krytykują te tendencje, a przy tym działają na rzecz dywersyfikacji dostaw energii i zwiększania bezpieczeństwa militarnego, zacieśniają relacje z USA i w ramach regionalnej współpracy – Grupa Wyszehradzka, czy Trójmorze – wzmacniają podmiotowość całego regionu. Wyrok TSUE to sukces, który Polska i sojusznicy muszą przekuć w kolejne zwycięstwa. Petar Petrović Autor jest dziennikarzem Polskiego Radia",,
PKW wręczy zaświadczenia o wyborze senatorom X kadencji,Państwowa Komisja Wyborcza wręczy w południe zaświadczenia o wyborze senatorom X kadencji. W uroczystości wezmą udział najwyżsi rangą urzędnicy państwowi i rodziny senatorów.,"Przewodniczący PKW Wiesław Kozielewicz poinformował, że zaproszeni zostali m. in.: prezydent Andrzej Duda, marszałkowie Sejmu i Senatu oraz prezesi Trybunału Konstytucyjnego i Sądu Najwyższego. W Senacie X kadencji zasiądzie 48 senatorów, którzy nie byli senatorami podczas IX kadencji. W wyborach do Senatu wybranych zostało stu senatorów spośród 278 kandydatów zgłoszonych przez 53 komitety wyborcze. Najwięcej senatorów, 48, będzie miał klub PiS. 43 będzie miała Platforma Obywatelska, 3 senatorów – PSL, a 2 senatorów – SLD. W Senacie zasiądzie także 4 senatorów niezależnych, startujących z własnych komitetów wyborczych.  Pierwsze posiedzenie Senatu i tym samym zaprzysiężenie nowych senatorów odbędzie się 12 listopada.",,
Fiński rząd wydał zgodę na budowę Nord Stream 2,Finlandia zgodziła się na ułożenie gazociągu Nord Stream 2 w wyłącznej strefie ekonomicznej swojego kraju na Morzu Bałtyckim przez zarejestrowaną w Szwajcarii spółkę Nord Stream 2 AG. Ma to być odcinek o długości 374 km.,"W komunikacie zamieszczonym na stronie internetowej rządu w Helsinkach wyjaśniono, że spółka Nord Stream 2 AG złożyła wniosek w tej sprawie we wrześniu 2017 r. Z informacji wynika, że zgoda jest warunkowa – wnioskodawca musi spełnić warunki przedstawione w decyzji rządu. „Strona odpowiedzialna za zrealizowanie projektu powinna przestrzegać ogólnej zasady ostrożności, zapobiegając incydentom i minimalizując je, a także zapobiegając szkodom” - czytamy w dokumencie. Zgodnie z decyzją rządu, wykonawca musi też wziąć pod uwagę specyfikę Morza Bałtyckiego i inne projekty w wyłącznej strefie ekonomicznej i spełnić warunki wydania pozwolenia na budowę zgodnie z ustawą wodną.„Ponadto projekt musi być wykonany w taki sposób, by umożliwić realizację potencjalnych projektów infrastrukturalnych w wyłącznej strefie ekonomicznej Finlandii w przyszłości” – zastrzeżono.",,
PiS uruchomiło call center. Będą zachęcać do udziału w wyborach,"Prawo i Sprawiedliwość uruchomiło call center, by telefonicznie zachęcać do udziału w wyborach – poinformowała była premier i europosłanka PiS Beata Szydło. Razem z byłą minister rodziny i pracy, europosłanką Elżbietą Rafalską wyruszają, na spotkania wyborcze.","Na konferencji prasowej w Warszawie Beata Szydło poinformowała, że właśnie rusza call center PiS, którego obsługa będzie dzwonić do Polaków i zachęcać do udziału w wyborach.– Żeby zwyciężyć trzeba ciężko do końca pracować – powiedziała była premier.Podkreśliła, że PiS jest zdeterminowane, by wykorzystać każdy moment kampanii wyborczej. Jak poinformowała, wraz z Rafalską ruszają „na szlak” po Polsce, by spotykać się z wyborcami.– Będziemy spotykać się z państwem, rozmawiać i przypominać o tych wielu projektach, które zostały zrealizowane. O tej ogromnej rewolucji społecznej, która została przeprowadzona. Do zrobienia jest wiele, mamy nowe propozycje, mamy nowe pomysł – zapewniła Szydło. Podkreślała, że wybory są wielkim świętem demokracji, a uczestniczący w nich zdecydują jak przez następne lata będzie wyglądała i rozwijała się Polska.",,
Ukraina powstrzymała Petyę. Sytuacja pod kontrolą,"– Atak hakerski na sieci komputerowe instytucji państwowych Ukrainy został powstrzymany, a w jego wyniku nie ucierpiały ważne systemy bezpieczeństwa – oświadczył w środę premier tego kraju, Wołodymyr Hrojsman. „Wszystkie strategiczne przedsiębiorstwa, w tym odpowiedzialne za zapewnienie bezpieczeństwa państwa, działają w zwykłym trybie. Żadne państwowe bazy danych nie ucierpiały” – napisał na Facebooku.","Podobny komunikat opublikowano na oficjalnej stronie internetowej rządu. „Sytuacja jest pod całkowitą kontrolą specjalistów ds. cyberbezpieczeństwa” – czytamy. We wtorek Ukraina stała się celem zmasowanego ataku hakerskiego wymierzonego w system bankowy i telekomunikacyjny, rządowe sieci komputerowe, najważniejsze lotniska w kraju, ciepłownie, elektrownie oraz metro w Kijowie.Do ataku użyto najprawdopodobniej wirusa o nazwie Petya, który szyfruje dane komputerów, a za ich odblokowanie żąda równowartości 300 dolarów w wirtualnej walucie bitcoin.Ukraińskie władze uznały, że akcję zorganizowały służby specjalne Rosji i dlatego Rada Bezpieczeństwa Narodowego i Obrony podjęła decyzję o podwyższeniu gotowości antyterrorystycznej.",,
"PO i SLD spadają, PiS – bez zmian","Gdyby wybory parlamentarne odbyły się w pierwszej połowie października, PO mogłaby liczyć na poparcie 39 proc. osób deklarujących udział w głosowaniu. PiS uzyskałby 23 proc. głosów, SLD – 9 proc. – wynika z sondażu CBOS. PSL z 4-proc. poparciem znalazło się poniżej progu wyborczego.","Wśród deklarujących zamiar głosowania liczba niezdecydowanych, jaką partię poprzeć, wyniosła 14 proc. (miesiąc wcześniej było to 12 proc.).W porównaniu z wrześniem 4-punktowy spadek poparcia zanotowały PO (z 43proc.) oraz SLD (z 13 proc.). Liczba sympatyków PiS nie zmieniła się, a PSLwzrosła o 1 punkt procentowy (z 3 proc.) Po 2 proc. zwolenników zanotowały: umieszczony po raz pierwszy w badaniu CBOS Ruch Poparcia Janusza Palikota, a także Partia Kobiet (1 punkt proc. więcej niż w poprzednim badaniu). 1-procentowe poparcie uzyskały: Krajowa Partia Emerytów i Rencistów, LigaPolskich Rodzin, Unia Polityki Realnej oraz Socjaldemokracja Polska(notowania wszystkich tych ugrupowań bez zmian w porównaniu z wrześniem). Poniżej 1-proc. sympatyków mają w październiku: Partia Demokratyczna-demokraci.pl, Polska Partia Pracy, Prawica RzeczypospolitejPolskiej, Samoobrona RP, Wolność i Samorządność, Unia Pracy i StronnictwoDemokratyczne.Ponadto 2 proc. respondentów zadeklarowało, że chce oddać głos na inną partię niż wymienione w badaniu. We wrześniu takich osób było 1 proc.Na pewno udział w wyborach chce wziąć – tak jak przed miesiącem – 63 proc.ankietowanych, a 22 proc. (o 1 pkt proc. więcej niż we wrześniu)odpowiedziało, że na pewno nie pójdzie do urn. 14 proc. jeszcze nie podjęłodecyzji w tej kwestii (miesiąc temu niezdecydowanych było 16 proc.)CBOS przeprowadził sondaż w dniach 7-13 października na liczącej 1035 osóbreprezentatywnej próbie losowej dorosłych mieszkańców Polski. Prezentowanewyniki poparcia dla partii dotyczą osób, deklarujących, że na pewno wezmąudział w wyborach.",,
Premier: S-11 to droga życia dla środkowego Pomorza,"– Dziękuję za powołanie grupy parlamentarnej, która pokazała jak ważna jest droga S11 – droga życia dla środkowego Pomorza. To znakomicie poprawi perspektywy gospodarcze – powiedział w poniedziałek premier Mateusz Morawiecki podczas briefingu dot. realizacji odcinków dróg ekspresowych S6 i S11 w woj. zachodniopomorskim.","– Spotykamy się w miejscu, gdzie S-6 styka się z S-11. A S-11 to droga życia dla środkowego Pomorza. Droga życia, która będzie łączyć (...) z autostradą A2 –  mówił szef rządu.Dodał, że przez południową Wielkopolskę droga ta połączy region ze Śląskiem. – To znakomicie poprawi perspektywy gospodarcze całego środkowego Pomorza –  podkreślił Morawiecki.Premier zaznaczył, że na wszystkich poszczególnych etapach budowy drogi S-11 rozpoczęły się pewne prace. Zastrzegł, że jest to proces wieloletni. – To oczywiście są zazwyczaj prace o charakterze administracyjnym, przygotowawczym, zezwolenia środowiskowe, itd - tłumaczył.Jak powiedział, ważne, że „te 1,5 mld zł jest w programie budowy dróg”. Dodał, że jak tylko „zgody administracyjne będą pozyskane, to roboty ruszają”. „Oddanie nowych dróg „ma znaczenie gospodarcze, turystyczne, inwestycyjne” Premier podkreślił, że oddanie nowych dróg ekspresowych S6 i S11 w województwie zachodniopomorskim ma znaczenie gospodarcze, turystyczne, inwestycyjne, tym bardziej, że przez wiele lat te tereny były także wykluczone komunikacyjnie i społecznie. Dodał, że droga ze Szczecina do Koszlina „do tej pory była drogą przez mękę”.– Na początku transformacji zapomniano o terenach popegeerowskich. Zapomniano o miastach, miasteczkach (...), dlatego cieszę się tak bardzo, że oprócz naszych działań gospodarczych, które doprowadziły do tego, że mamy tutaj dużą lepszą sytuację na rynku pracy tworzymy jeszcze lepsze podstawy do rozwoju gospodarczego, do optymizmu społecznego – powiedział premier. Droga ekspresowa S11 o projektowanej łącznej długości ok. 550 km ma przebiegać między Koszalinem a Piekarami Śląskimi; przewidziana jest jako droga w całości dwujezdniowa. Natomiast trasa ekspresowa S6 ma mieć łącznie 330 km i biec od Szczecina przez Police, Goleniów, Kołobrzeg, Koszalin, Słupsk, Trójmiasto i Rusocin.",,
Krzyże od papieża Franciszka. „To znak miłości Boga”,Papież Franciszek podarował 40 tysięcy krzyży wiernym uczestniczącym w niedzielę w południowej modlitwie Anioł Pański. Krzyże rozdali ubodzy i uchodźcy oraz wolontariusze. To kolejna inicjatywa urzędu papieskiego jałmużnika kard. Konrada Krajewskiego.,"Zwracając się do wiernych Ojciec Święty powiedział, że dwa dni po uroczystości Podniesienia Krzyża Świętego postanowił podarować krzyże uczestnikom spotkania na południowej modlitwie. Podkreślił, że „krzyż jest znakiem miłości Boga”.– Zachęcam was, byście przyjęli ten dar i zanieśli go do waszych domów, do pokojów waszych dzieci czy dziadków; wszędzie, aby był widoczny. To nie jest przedmiot ozdobny, ale znak religijny, by go kontemplować i modlić się – wyjaśnił Franciszek. – Nie trzeba za to płacić. Jeśli ktoś wam powie, że trzeba zapłacić, to cwaniak. Nie płaci się, to dar od papieża – zaznaczył.Franciszek podziękował następnie zakonnicom, ubogim i uchodźcom, którzy rozdawali krzyże, odkreślając, że to „podarunek mały, ale cenny”. – Jak zawsze, wiara pochodzi od maluczkich, pokornych – zaznaczył.",,
Tusk: Zgoda na elastyczne przedłużenie brexitu – do końca stycznia,"Ambasadorowie 27 państw unijnych zgodzili się w poniedziałek, że UE27 zaakceptuje wniosek Wielkiej Brytanii o przedłużenie brexitu do 31 stycznia 2020 r. Szef Rady Europejskiej Donald Tusk ma jak najszybciej rozpocząć procedurę pisemną w tej sprawie.","„UE27 zgodziła się, że zaakceptuje wniosek Wielkiej Brytanii o elastyczne przedłużenie brexitu do 31 stycznia 2020 r. Oczekuje się, że decyzja zostanie sformalizowana w drodze procedury pisemnej” – napisał Tusk w poniedziałek na Twiterze. Zjednoczone Królestwo może jednak wyjść z UE jeszcze przed końcem stycznia przyszłego roku, o ile wcześniej zakończony zostanie proces ratyfikacji porozumienia rozwodowego. Zgoda ambasadorów to efekt zmiany stanowiska Francji, która do tej pory opowiadała się za wywieraniem jak największej presji na brytyjski parlament i za przedłużeniem procesu wyjścia tylko do połowy listopada. Źródła w Pałacu Elizejskim poinformowały, że w weekend prezydent Francji Emmanuel Macron rozmawiał na ten temat z premierem Wielkiej Brytanii Borisem Johnsonem. W związku z tym, że wzrosło prawdopodobieństwo rozpisania przedterminowych wyborów parlamentarnych w Wielkiej Brytanii, francuski przywódca zgodził się na datę 31 stycznia. Rada Europejska zgadza się na to, ale chce wykluczyć dalsze renegocjacje umowy o warunkach wyjścia Zjednoczonego Królestwa z UE. „(Zgoda na) przedłużenie wyklucza jakiekolwiek otwieranie porozumienia o wyjściu” – taki zapis znalazł się w dokumencie, który będzie teraz przyjmowany przez szefów państw i rządów UE. Po decyzji ambasadorów UE27 następnym krokiem jest uzyskanie na te zapisy formalnej zgody Wielkiej Brytanii, tak jak to przewiduje traktat. Dopiero potem Tusk rozpocznie procedurę pisemną po stronie UE27. Nieoficjalne źródło unijne poinformowało PAP, że kraje członkowskie będą miały 24 godziny na zgłoszenie ewentualnego sprzeciwu. „Formalna decyzja w sprawie elastycznego przedłużenia zostanie podjęta po pozytywnym zakończeniu procedury pisemnej. Mamy nadzieję, że stanie się to we wtorek lub w środę” – podkreśliło źródło. Projekt decyzji mówi o tym, że przedłużenie nie może umożliwiać podważania funkcjonowania UE i jej instytucji. Jeśli ratyfikacja przez obie strony zostanie zakończona w listopadzie, wówczas Wielka Brytania opuści UE 1 grudnia, jeśli w kolejnym miesiącu – brexit nastąpi 1 stycznia, a jeśli procedury zostaną zakończone w styczniu, to datą wyjścia będzie 1 lutego 2020 r.Uzgodniony przez unijnych ambasadorów kilkustronicowy tekst przypomina cały proces od 29 marca 2017 r. , kiedy to Zjednoczone Królestwo złożyło wniosek o wyjcie z UE, poprzez uzgodnienie pierwszej umowy jesienią zeszłego roku i jej zrewidowanie w ostatnim czasie. Obecne przedłużenie będzie już trzecim, na jakie zgadza się UE na prośbę władz w Londynie.",,
W tym kraju władze będą mogły ograniczać dostęp do internetu bez zgody sądu,"Hiszpania przyjęła dekret, która pozwala władzom tego kraju na ograniczanie dostępu do internetu bez wcześniejszej zgody sądu. Według władz w Madrycie nowe przepisy są konieczne ze względu na bezpieczeństwo państwa.","Rząd Pedra Sancheza argumentuje, że nowe prawo ma „powstrzymać przemoc na ulicach hiszpańskich miast”. W tekście dekretu z 1 listopada nie został wymieniony konkretny region Hiszpanii, ale przed zatwierdzeniem dokumentu podczas piątkowego posiedzenia rządu premier wyjaśniał, że nowe prawo powstało m.in. po to, by umożliwić blokowanie informacji rozpowszechnianych przez separatystów. Projekt dekretu powstał wkrótce po wybuchu w październiku zamieszek w Katalonii sprowokowanych przez lokalnych separatystów. Dekret został zatwierdzony wkrótce po deklaracji premiera rządu Katalonii Quima Torry, który zapowiedział stworzenie „cyfrowej republiki” tego regionu, co miało stanowić etap procesu odrywania się Katalonii od Hiszpanii.BW ramach tego projektu separatyści mieliby stworzyć m.in. odrębny system zarządzania regionalną administracją, liczenia głosów podczas wyborów, a także rejestrowania obywateli oraz podatników. Po skazaniu 14 października przez hiszpański Sąd Najwyższy dziewięciu separatystów z Katalonii na kary 9-13 lat więzienia za zorganizowanie w 2017 r. uznanego przez Madryt za nielegalne referendum w sprawie niepodległości Katalonii, w regionie wybuchły zamieszki. Rannych zostało ponad 650 osób, z których blisko połowa to funkcjonariusze policji i żandarmerii. Przedstawiciele władz Hiszpanii wielokrotnie już oceniali, że internet, a w szczególności media społecznościowe, są „ważną bronią katalońskich separatystów w rozpowszechnianiu nieprawdziwych informacji” .",,
Próbowano zakpić z Terleckiego. Dziennikarz dementuje informacje medialne i broni wicemarszałka,"W środę polscy parlamentarzyści, na czele z Ryszardem Terleckim, byli w punkcie kontrolnym Majorsk. Wicemarszałek Sejmu RP wrzucił na Twittera zdjęcie, które spowodowało, że media związane zarówno z prawą, jak i lewą stroną, zaczęły z niego kpić. Dziennikarz Paweł Bobołowicz stanął jednak w obronie wicemarszałka i oznajmił, że „niechęci polityczne jednego i drugiego środowiska połączyły się pod skrzydłami iście putinowskiej propagandy”. Dodał, że była to bardzo ważna wizyta.","W środę grupa polskich parlamentarzystów, na czele z wicemarszałkiem Sejmu RP Ryszardem Terleckim, była w punkcie kontrolnym Majorsk. Jest to miejsce znajdujące się bezpośrednio na przedmieściach okupowanej Gorłówki, które w przeszłości było wielokrotnie ostrzeliwane.Polityk PiS zamieścił w mediach społecznościowych zdjęcie w hełmie i kamizelce kuloodpornej, do którego dołączył tekst: „Koło Słowiańska na linii rozgraniczenia między terenem kontrolowanym przez Ukrainę a obszarem okupowanym. Ukraińcy kazali ubrać kamizelki kuloodporne”. Wpis wicemarszałka stał się dla wielu osób powodem do kpin. Dziennikarz Paweł Bobołowicz stanął jednak w obronie Terleckiego i podkreślił znaczenie tej wizyty. Paweł Bobołowicz podkreślił, że mimo tego, iż Majorsk oddalony jest od Słowiańska o 70 km, to „właśnie w Majorsku była delegacja parlamentarzystów, a termin użyty przez wicemarszałka miał znaczenie przecież symboliczne i nawiązywał do faktu, że faktycznie delegacja wyjeżdżała ze Słowiańska”. „Tak oto niechęci polityczne jednego i drugiego środowiska połączyły się pod skrzydłami iście putinowskiej propagandy” – stwierdził dziennikarz.Bobołowicz zaznaczył, że polska delegacja nie pojechała w tamten rejon dla zabawy, a jej obecność tam pokazuje, że bardzo poważnie traktujemy kwestie rosyjskiej agresji. „Każdy pobyt w pobliżu putinowskich wojsk jest niebezpieczny” – zauważył.„Rozmawiałem dziś z ukraińskimi parlamentarzystami. Wszyscy zgodnie podkreślają jak są wdzięczni polskim kolegom za tę wizytę. Wiadomo kogo to musi uwierać” – podsumował dziennikarz.",,
Tusk: UE musi kontrolować granice. Stawką – wyborcy,"Unia Europejska musi być zdolna kontrolować granice zewnętrzne, bo coraz więcej ludzi zaczyna wierzyć, że tylko rządy silnej ręki, z tendencjami autorytarnymi, są w stanie zatrzymać falę nielegalnej migracji – ocenił przewodniczący Rady Europejskiej Donald Tusk.","Tusk napisał o tym w liście do przywódców krajów UE przed czwartkowo-piątkowym szczytem szefów państw i rządów „28”, którego głównym tematem będzie właśnie migracja. – W Europie i na całym świecie pojawiają się głosy, że nasza nieefektywność w utrzymywaniu granicy zewnętrznej jest nieodłączną cechą Unii Europejskiej lub szerzej – liberalnej demokracji – wskazał Tusk, podkreślając, że w rezultacie powstały nowe ruchy polityczne, oferujące łatwe odpowiedzi na najbardziej skomplikowane pytania. – Kryzys migracyjny dostarcza im coraz więcej argumentów. Coraz więcej osób zaczyna wierzyć, że tylko silna władza, antyeuropejska i antyliberalna, z tendencją do otwartego autorytaryzmu, jest w stanie powstrzymać falę nielegalnej migracji. Jeśli ludzie im uwierzą, że tylko oni (tj. antyliberalne siły) mogą zaoferować skuteczne rozwiązanie kryzysu migracyjnego, uwierzą też we wszystko, co (te siły) powiedzą. Stawka jest wysoka, a czasu jest mało – ostrzegł szef Rady Europejskiej. Tusk podkreślił, że zaproponuje Radzie Europejskiej ustanowienie platform do opuszczania statków przez migrantów poza Europą, jeśli możliwe – we współpracy z Wysokim Komisarzem Narodów Zjednoczonych do spraw Uchodźców (UNHCR) oraz Międzynarodową Organizacją ds. Migracji (IOM). Cel to zmiana funkcjonowania operacji poszukiwawczo-ratunkowych, w wyniku których migranci pozostawieni przez przemytników na morzu trafiają do europejskich portów. Trzecim pomysłem ma być zacieśnienie współpracy z krajami pochodzenia i tranzytu, a w szczególności wsparcie libijskiej straży przybrzeżnej. Chodzi o to, by dysponowała ona wszystkimi niezbędnymi zasobami, by w pełni kontrolować libijskie wody terytorialne. Przewodniczący Rady Europejskiej zaznaczył, że warunkiem wstępnym prawdziwej polityki migracyjnej jest możliwość decydowania o tym, kto zostaje wpuszczony na terytorium UE. Jak zaznaczył, nieosiągnięcie tego celu byłoby przejawem słabości liderów europejskich. – Europejczycy oczekują od nas, i to od dawna, że okażemy determinację w naszych działaniach, których celem jest przywrócenie poczucia bezpieczeństwa – wskazał. Odnosząc się do innego tematu szczytu, jakim ma być handel, Tusk zaapelował do liderów krajów członkowskich, by przygotowali UE na najgorsze scenariusze dotyczące współpracy ze Stanami Zjednoczonymi. Napięcia transatlantyckie narastają, zwłaszcza odkąd prezydent Donald Trump zdecydował o obłożeniu wyższymi cłami producentów stali i aluminium. – Niestety, podziały wychodzą poza sprawy handlu – podkreślił Tusk, przypominając nieudany szczyt G7 w Kanadzie. Delegacja USA zdecydowała, że nie podpisze się pod wspólnym oświadczeniem z tego spotkania.",,
„Nic złego się nie dzieje”. Trzaskowski nie chce rozmawiać o kolejnej poważnej awarii w „Czajce”,"Na całym świecie zdarzają się awarie, nie tylko w Warszawie, także w Krakowie, Łodzi – tak Rafał Trzaskowski skomentował niedziałającą od 10 miesięcy spalarnię osadów przy oczyszczalni ścieków „Czajka”. Ten kolejny zepsuty element oczyszczalni kosztował 700 mln euro. W tej chwili utylizacją nieczystości zajmują się zewnętrzne firmy, w związku z czym „nic złego się nie dzieje” – ocenił prezydent Warszawy.","Na pytanie, dlaczego informacja o awarii, do której doszło na przełomie listopada i grudnia 2018 r., została przekazana przez Miejskie Przedsiębiorstwo Wodociągów i Kanalizacji dopiero dzisiaj, po publikacjach medialnych na ten temat, Trzaskowski odpowiedział, że o sytuacji poinformowano wtedy, gdy doszło do uszkodzenia spalarni. Zaznaczył też, że nie cała spalarnia, tylko jeden z jej obiektów uległ awarii. Nie skomentował jednak uwagi, że ostatecznie nie działa cała spalarnia. – Dokładnie ten sam komponent psuł się w Krakowie i w Łodzi – przekonywał Trzaskowski, przerzucając winę na dostawcę technologii.Jak poinformowało MPWiK, wywóz nieczystości – których nie udało się zutylizować w spalarni – kosztuje 1,7 mln zł miesięcznie. Gdyby udało się je spalić na miejscu, koszt spadłby o ponad połowę. Zapytany o to prezydent Warszawy stwierdził, że „jeśli okaże się, że komponenty były wadliwe z winy producenta, to na pewno będą odszkodowania”. Jak długo miasto będzie płaciło podwójną stawkę za wywóz nieczystości? Czy to prawda, że stolica już od marca 2018 r. miała podpisane umowy na wywóz niespalonych odpadów? Dlaczego informację o awarii ukrywano przed mieszkańcami Warszawy i miejskimi radnymi? Na te pytania Rafał Trzaskowski nie chciał odpowiedzieć, odwracając się plecami od reportera.– Proszę się nie denerwować, (…) proszę nie mówić do pleców, (…) skończyliśmy rozmowę – mówił Trzaskowski.Konferencja warszawskiej spółki wodociągowej na temat awarii spalarni osadów oczyszczalni „Czajka” ma odbyć się w przyszłym tygodniu. Zdaniem Rafała Trzaskowskiego tam trzeba zwrócić się z pytaniami i „nie biegać za nim”.",,
Waszyngton potwierdził spotkanie Donalda Trumpa i Andrzeja Dudy,"Biały Dom oficjalnie potwierdził poniedziałkowe spotkanie prezydentów Stanów Zjednoczonych i Polski – Donalda Trumpa i Andrzeja Dudy. Politycy spotkają się w Nowym Jorku, po zakończeniu szczytu dotyczącego wolności religijnej.","Szef gabinetu Andrzeja Dudy, Krzysztof Szczerski potwierdził w Polskim Radiu, że prezydenci mają podpisać szczegółową umowę na temat dodatkowych wojsk USA w Polsce. Podczas trzydniowego pobytu w Nowym Jorku Donald Trump będzie rozmawiał jeszcze z jedenastoma innymi przywódcami państw, m.in. Ukrainy, Wielkiej Brytanii, Korei Południowej, Japonii czy Indii. Jak poinformował przedstawiciel administracji amerykańskiej, tematem rozmów Donalda Trumpa z prezydentem Ukrainy Wołodymyrem Zełenskim będzie m.in. bezpieczeństwo energetyczne, w tym – podpisane pod koniec sierpnia przez Polskę, USA i Ukrainę – porozumienie o współpracy na rzecz wzmocnienia regionalnego bezpieczeństwa dostaw gazu.",,
Amerykański miesięcznik: Żydzi czują się bezpieczniej na wschodzie Europy niż na zachodzie,Żydzi czują się bezpieczniejsi na konserwatywnym wschodzie Europy niż na jej liberalnym zachodzie – pisze w wydaniu internetowym amerykański miesięcznik „Commentary”.,"Autorka Evelyn Gordon polemizuje z „przyjmowaną w tych dniach przez wielu amerykańskich Żydów narracją, że prawicowe rządy umożliwiają antysemityzm, podczas gdy liberalne rządy pozwalają prosperować społecznościom żydowskim”. Gordon pisze, że wnioskiem z tej tezy jest to, iż otwarta przyjaźń premiera Izraela Benjamina Netanjahu z prawicowymi rządami w Europie Wschodniej uaktywnia antysemityzm, i twierdzi - powołując się na niedawną ankietę przeprowadzoną wśród europejskich Żydów, że fakty zdają się temu zaprzeczać. Ankieta przeprowadzona przez Joint Distribution Committee's International Center for Community Development (żydowska organizacja pomocowa z siedzibą w USA) wśród 893 żydowskich przywódców i przedstawicieli wolnych zawodów z całej Europy pokazała, że „generalnie Żydzi wszędzie czują się bezpieczni” – relacjonuje Gordon i dodaje, że pojawiły się też jednak silne różnice między Europą Wschodnią i Europą Zachodnią. Na wschodzie aż 96 proc. respondentów czuło się bezpiecznie, a na zachodzie 76 proc. „Respondenci z takich miejsc jak Polska, Węgry i Rumunia – krajów rutynowo oskarżanych o to, że mają rządy antysemickie, graniczące z faszyzmem – czuli się bezpieczniej niż Żydzi w liberalnych krajach takich jak Francja i Niemcy” – odnotowuje Gordon. Autorka dostrzega dwa powody tych „wydawałoby się sprzecznych z intuicją rezultatów”. Pierwszy to – jak pisze – „politycznie niepoprawny fakt”, że przemocy wobec Żydów w Europie dopuszczają się głównie muzułmańscy antysemici, a nie antysemici ze skrajnej prawicy czy ze skrajnej lewicy. Gordon odnotowuje w tym kontekście, że w Europie Zachodniej „liberalne rządy przez dekady realizowały liberalną politykę imigracyjną”, w wyniku której znalazło się tam wielu muzułmanów. Natomiast w Europie Wschodniej muzułmanów jest bardzo mało. Pierwotnie przyczyną było to, że komunistyczne rządy sprawiały, iż kraje te były mało zachęcające pod względem ekonomicznym, a ostatnio dlatego, że prawicowe rządy narzucają restrykcyjną politykę imigracyjną. Jako drugi powód Gordon wymienia zapis w omawiającym ankietę raporcie, że wrogość wobec Izraela w społeczeństwie jest – zdaniem ankietowanych – większa w Europie Zachodniej niż w Europie Wschodniej. Autorka stwierdza, że europejskie realia zadają kłam twierdzeniu, iż prawicowe rządy są z definicji złe dla Żydów. Dodaje, że w tej sytuacji „bliskie relacje Netanjahu z konserwatywnymi rządami europejskimi w rzeczywistości mogłyby pomagać w zwalczaniu antysemityzmu w Europie przez umacnianie pozytywnych postaw wobec Izraela”.",,
W Moskwie i Kijowie wylądowali zwolnieni więźniowie. Wśród nich Ołeh Sencow,"Rosja i Ukraina przeprowadziły wymianę osób skazanych i aresztowanych w obu krajach. Objęła ona 70 osób, po 35 po każdej ze stron. Wśród zwolnionych jest filmowiec Ołeh Sencow i 24 ukraińskich marynarzy aresztowanych po incydencie na Morzu Czarnym.","O wymianie oficjalnie poinformowała rzeczniczka praw człowieka Federacji Rosyjskiej Tatiana Moskalkowa. Następnie rzecznik Kremla Dmitrij Pieskow potwierdził, że strony dokonały wymiany i „obywatele Rosji powrócili do domu”.  Przekazywanie więźniów rozpoczęło się w sobotę rano; wówczas z moskiewskiego więzienia Lefortowo wyjechały autobusy z przyciemnionymi szybami. Media oceniły, że autobusami z aresztu śledczego wywożeni są ukraińscy marynarze. Informacjom tym towarzyszyły doniesienia o rządowych samolotach Rosji i Ukrainy lądujących na lotniskach, odpowiednio w Kijowie i Moskwie.  Później okazało się, że samoloty zabrały z obu stolic zwalnianych więźniów. Wylądowały w Moskwie i Kijowie około godz. 13.30 czasu moskiewskiego (godz. 12.30 w Polsce). Cała procedura wymiany zajęła około czterech godzin.  Media w Moskwie nie opublikowały listy przekazanych Rosji więźniów. Telewizja Rossija24 pokazała kadry z lotniska Wnukowo, na których widać było schodzących po trapie Rosjan zwolnionych przez stronę ukraińską. Media koncentrują się jednak tylko na jednym z nich – Kyryle Wyszynskim, dziennikarzu rosyjskiej agencji RIA w Kijowie. Rosji przekazano również – według doniesień medialnych – Wołodymyra Cemacha, bojownika z tzw. Donieckiej Republiki Ludowej, prawdopodobnie powiązanego z zestrzeleniem malezyjskiego boeinga nad Donbasem w lipcu 2014 roku. MSZ Rosji oświadczyło w sobotę, że „wzajemne zwolnienie” osób przetrzymywanych uważa za pozytywny sygnał. Kontynuacją powinny być „inne ważne kroki na rzecz wyjścia z impasu w stosunkach rosyjsko-ukraińskich i realizacji porozumień mińskich” – dodało ministerstwo. Rosyjski resort ocenił, że „nowa administracja Wołodymyra Zełenskiego zademonstrowała zdrowy rozsądek i gotowość do kompromisów”. Wyraziło nadzieję, że wymiana więźniów „stworzy pozytywne tło dla merytorycznej pracy w ramach grupy kontaktowej i formatu normandzkiego”.  Resort spraw zagranicznych podkreślił jednocześnie, że „stała retoryka antyrosyjska” nie przybliży Ukrainy „do rozwiązania realnych problemów w polityce wewnętrznej i gospodarce”. Ponownie oceniono konflikt zbrojny na Ukrainie jako „wewnętrzny konflikt” tego kraju.",,
W tym roku na placu Świętego Piotra stanie choinka prosto… z Ełku,"W tym roku przed Bożym Narodzeniem na placu Świętego Piotra stanie choinka z Polski, dar diecezji w Ełku – poinformowano w środę w Watykanie. Zapalenie świeczek na świerku odbędzie się 7 grudnia z udziałem polskiej delegacji.","Tego samego dnia odsłonięta zostanie szopka przed bazyliką watykańską, która w tym roku będzie darem opactwa Montevergine w Kampanii na południu Włoch. Żłóbek zostanie wykonany zgodnie z tradycją sztuki neapolitańskiej.Watykan ogłosił, że z Polski przywieziony zostanie świerk wysokości 28 metrów. Drzewko pokona trasę około 2 tys. kilometrów.Choinkę ubiorą artyści wraz z dziećmi z oddziałów onkologicznych kilku włoskich szpitali i małymi mieszkańcami z okolic Spoleto i Nursji, dotkniętych przez trzęsienia ziemi w 2016 roku.",,
Chwedoruk: PO może próbować przejmować rozpoznawalnych działaczy innych partii,"Platforma może próbować przejmować rozpoznawalnych działaczy z innych partii, począwszy od SLD – powiedział w rozmowie z portalem tvp.info politolog z Uniwersytetu Warszawskiego prof. Rafał Chwedoruk. Odniósł się do oświadczenia Grzegorza Schetyny o formie startu w zbliżających się wyborach.","Lider PO Grzegorz Schetyna poinformował, że Platforma do wyborów parlamentarnych idzie jako Koalicja Obywatelska (tworzona przez PO, Nowoczesną i Inicjatywę Polską) poszerzona o społeczników, ekspertów i samorządowców. Do koalicji nie dołączy PSL i SLD. W rozmowie z portalem tvp.info politolog Rafał Chwedoruk stwierdził, że z komunikatu, który wygłosił lider PO, płynie jedynie taki wniosek, że „wiemy, że nic nie wiemy”. – Ten komunikat sprawia wrażenie raczej rozpoczęcia kolejnego etapu negocjacji – powiedział i dodał, że zaprezentowana formuła jest bardzo otwarta. – Sprawia to wrażenie prób odwołania się do tej części PSL, która woli iść w Koalicji ze względu na większą pewność zdobycia jakichkolwiek mandatów, inaczej niż ta, która wolałaby samodzielny start – stwierdził. Zdaniem politologa to sygnał, że „Platforma pójdzie de facto sama do wyborów”, ale sformułowania płynące z komunikatu mogą świadczyć o tym, że Platforma spróbuje przejmować z innych partii rozpoznawalnych, lokalnych działaczy. – Począwszy od SLD – dodał.– Nie przypisywałbym temu komunikatowi decydującej roli, bo tego typu ostatecznych komunikatów już kilka w wykonaniu partii opozycyjnych w ostatnich tygodniach słyszeliśmy, a chyba żaden z nich nie okazał się być ostatecznie pewnym – oznajmił.Zdaniem Chwedoruka „dzisiejsza informacja pogłębia chaos”. – Dla wielu wyborców opozycyjnych partii, zwłaszcza takich, którzy są mniej na co dzień zaangażowani w politykę, czyni jeszcze bardziej niezrozumiałymi owe formy rywalizacji między partiami opozycyjnymi – zaznaczył.",,
Ukraina: Zatrzymano byłego szefa sztabu generalnego sił zbrojnych,"Pod zarzutem zdrady stanu zatrzymano byłego szefa sztabu generalnego sił zbrojnych Ukrainy Wołodymyra Zamanę – poinformował główny ukraiński prokurator wojskowy Anatolij Matios. Zamana jest podejrzewany o działania, które ułatwiły Rosji aneksję Krymu i uniemożliwiły mobilizację wojsk na początku rosyjskiej agresji w 2014 r. – oświadczył prokurator generalny Jurij Łucenko.","Według prokuratora Zamana w czasie swego urzędowania w latach 2012-14 przeprowadził reformę armii, która „faktycznie sparaliżowała opór ukraińskich żołnierzy wobec agresji Rosji”. Zamana „osobiście zmniejszył skład sił zbrojnych Ukrainy, ograniczając go bardziej, niż pozwalało prawo, zlikwidował 70 jednostek i związków wojskowych, w tym brygady i dywizjony przeciwlotnicze, 19 jednostek lotniczych, a brygadę lotnictwa taktycznego zmniejszył do eskadry” – napisał Łucenko na Facebooku. Na początku lutego Łucenko oświadczył, że działania byłych ministrów obrony i szefów sztabu generalnego Ukrainy, które doprowadziły do poważnego osłabienia możliwości obronnych kraju, mogą być kwalifikowane jako zdrada państwa. Na posiedzeniu parlamentarnej komisji śledczej, która bada rozkradanie majątku i sprzętu wojskowego w latach 1991-2017, prokurator zaatakował m.in. byłego ministra obrony Anatolija Hrycenkę. Łucenko mówił, że największa wyprzedaż mienia wojskowego rozpoczęła się w 2005 r., gdy resortem obrony kierował Hrycenko. Były minister obrony startuje w zaplanowanych na 31 marca wyborach prezydenckich na Ukrainie, jednak sondaże wskazują, że nie ma szans na wejście do drugiej tury. W pierwszej trójce faworytów znajdują się: komik telewizyjny Wołodymyr Zełenski, urzędujący prezydent Petro Poroszenko i była premier Julia Tymoszenko.",,
Posłowie złożą wniosek do TK ws. immunitetu obcych państw przed sądami krajowymi,"Będzie ponowny wniosek posłów do Trybunału Konstytucyjnego o zbadanie zasady immunitetu obcych państw przed sądami krajowymi. Poseł Prawa i Sprawiedliwości Arkadiusz Mularczyk wyjaśnia, że dotyczy to spraw o odszkodowania z tytułu m. in. zbrodni wojennych.","Pierwotnie wniosek został skierowany do Trybunału Konstytucyjnego w październiku 2017 r., jednak do czasu zakończenia poprzedniej kadencji parlamentu nie został rozpatrzony, zatem uległ zasadzie dyskontynuacji i musi zostać ponowiony. Arkadiusz Mularczyk powiedział Polskiemu Radiu, że stanie się to w ciągu kilku tygodni lub miesięcy. Zauważył, że obywatele polscy, którzy ucierpieli w wyniku niemieckiej agresji i okupacji podczas II wojny światowej oraz ich spadkobiercy nie mają skutecznej drogi sądowej do dochodzenia roszczeń.  – Państwo niemieckie od wielu, wielu już lat wobec wielu krajów odmawia prawa do zadośćuczynienia obywatelom. To jest oczywiście problem międzynarodowy. Kilka krajów, jak Włochy czy Grecja, stara się przed własnymi sądami dochodzić tego typu roszczeń. Natomiast jest problem z egzekucją tych wyroków z majątku niemieckiego. Jest to nierozstrzygnięty do dziś problem prawny. Na pewno nasze działania czy też potencjalny wyrok Trybunału Konstytucyjnego miałby też spore znaczenie dla praktyki prawa międzynarodowego – ocenił poseł PiS.  Arkadiusz Mularczyk tłumaczył, że podobne sprawy były już rozstrzygane na korzyść obywateli greckich i włoskich, które padły ofiarą niemieckich represji. Sądy w tych krajach uznawały, że popełnienie zbrodni wojennych zdejmuje z danego państwa immunitet jurysdykcyjny. Jednak gdy dochodziło do prób egzekucji niemieckiego majątku, sprawa trafiała do Międzynarodowego Trybunału Sprawiedliwości w Hadze, który przyznawał rację Berlinowi. – Rzeczywiście MTS w 2012 r. uznał, że te sprawy nie mogą być egzekwowane, ponieważ Niemcy są chronione immunitetem jurysdykcyjnym. To wówczas była dominująca praktyka międzynarodowa, ale na przestrzeni lat ulega ona zmianom, różnemu podejściu na przestrzeni lat, gdyż przecież kształtuje się pod wpływem orzecznictwa. Zatem na pewno stanowisko polskie będzie tu istotne, może być jednym z elementów kształtowania praktyki międzynarodowej w tej sprawie – ocenił Arkadiusz Mularczyk.  Na immunitet jurysdykcyjny państwa powołał się warszawski Sąd Okręgowy, oddalając w październiku 2019 r. pozew Barbary Gautier. Kobieta jako 3,5-letnia dziewczynka trafiła do niemieckiego obozu Auschwitz-Birkenau, gdzie była poddawana pseudomedycznym eksperymentom prowadzonym przez Josefa Mengelego.  Według sądu, w naszym prawie brakuje przepisu przewidującego jurysdykcję sądów polskich w zakresie pozwów obywateli naszego kraju przeciwko innemu państwu.  We wniosku do TK z 2017 r. grupa posłów domagała się stwierdzenia niezgodności z konstytucją przepisów Kodeksu postępowania cywilnego. Chodzi o wyłączenie zobowiązania o odszkodowanie należne od obcego państwa z tytułu zbrodni wojennych, ludobójstwa i zbrodni przeciwko ludzkości ze względu na immunitet jurysdykcyjny państwa.",,
Bortniczuk o wycofaniu projektu likwidacji 30-krotności ZUS: to nie powód do triumfalizmu,"– Decyzja o wycofaniu projektu ustawy znoszącej 30-krotność składek ZUS jest dobrym ruchem dla polskiej gospodarki zarówno w perspektywie krótkoterminowej, jak i wieloletniej – ocenił Kamil Bortniczuk z Porozumienia. – Nawet jeśli budżet miałby 7 mld  deficytu, to i tak byłby to najniższy deficyt w historii III RP – dodał. Wiceszef MSWiA zaznaczył z kolei, że wycofanie projektu nie oznacza odstąpienia od tego pomysłu. Postanowiliśmy nad nim jeszcze popracować – powiedział Wirtualnej Polsce Paweł Szefernaker.","PiS wycofał projekt ustawy, znoszący limit 30-krotności składki na ZUS. Dobrze ocenił to w radiowej Trójce Kamil Bortniczuk z Porozumienia. – Jesteśmy zadowoleni, ale nie jest to żaden powód do triumfalizmu – powiedział.  Gość „Salonu Politycznego Trójki” odniósł się do komentarzy, że to rozbijanie prawicy i niepotrzebna obrona około 300 tysięcy osób, które ten projekt by dotknął. – Muszę zaprotestować, bo niektórzy stosowali narrację, że chodzi tylko o ok. 300 tysięcy osób, które zarabiają powyżej 12 tysięcy zł brutto miesięcznie i są beneficjentami tej 30-krotności. Ta narracja jest nieprawdziwa – oświadczył.  –  Jeżeli znieślibyśmy 30-krotność, to w ślad za tymi stawkami o nieograniczonej wysokości, które wpływałyby do ZUS-u za kilkanaście lat, ZUS musiałby wypłacać również nieograniczone w swojej wysokości emerytury. To było zagrożenie dla całego systemu  – wyjaśniał polityk. W sprawie projektu głos zabrał wiceszef MSWiA Paweł Szefernaker. – Wycofanie projektu dotyczącego zniesienia limitu 30-krotności przy składkach ZUS nie oznacza, że od niego odstąpiliśmy. Postanowiliśmy nad nim jeszcze popracować – zaznaczył. Dodał, że rozmowy w tej sprawie będą prowadzone m.in. ze związkami.  Mówiąc o tym w programie „Tłit” Wirtualnej Polski, dodał, że rząd będzie dążyć do tego, żeby budżet był zrównoważony.  Zapytany o powody wycofania projektu zwrócił m.in. uwagę na stanowisko NSZZ „Solidarność” w tej sprawie. W poniedziałek przewodniczący „Solidarności” Piotr Duda zaapelował do posłów należących do związku, by przeciwstawili się nowelizacji ustawy znoszącej limit 30-krotności.  Szefernaker zaznaczył, że rząd bardzo poważnie podchodzi do stanowiska największego związku zawodowego. – I dlatego  postanowiliśmy, żeby jeszcze tę sprawę konsultować – dodał.  Na uwagę, że decyzja została podjęta w ostatniej chwili oraz, że zdaniem niektórych komentatorów mogła zostać podjęta pod presją stanowiska Lewicy, odpowiedział, że do końca nie było wiadomo, jak zachowa się Lewica podczas głosowania. – Wiadomo było, że posłowie Porozumienia Jarosława Gowina, którzy weszli z list PiS do Sejmu mają wiele wątpliwości. Wiadomo było, że „Solidarność” ma wątpliwości, że przedsiębiorcy mieli wątpliwości. W związku z tym postanowiliśmy nad tym projektem jeszcze pracować i konsultować go – powtórzył Szefernaker.",,
„Szokujący akt terrorystyczny”. Rocznica tragicznego lotu,"Mija piąta rocznica zestrzelenia nad wschodnią Ukrainą pasażerskiego samolotu linii Malaysia Airlines. W czasie śledztwa ustalono, że maszynę zaatakowali prorosyjscy separatyści, którzy wiosną 2014 roku zajęli część Donbasu.",,,
Sekretarz stanu USA wzywa do natychmiastowego wstrzymania ofensywy na Trypolis,Stany Zjednoczone są „głęboko zaniepokojone” walkami w pobliżu Trypolisu i wzywają do natychmiastowego wstrzymania ofensywy tzw. Libijskiej Armii Narodowej dowodzonej przez generała Chalifę Haftara – oświadczył w niedzielę sekretarz stanu USA Mike Pompeo.,"W opublikowanym oświadczeniu Pompeo podkreślił, że Stany Zjednoczone oraz ich sojusznicy „kontynuują naciski na przywódców libijskich, aby powrócili do rokowań politycznych prowadzonych przy mediacji specjalnego przedstawiciela sekretarza generalnego ONZ Ghassana Salame”.Libijska Armia Narodowa, dowodzona przez prorosyjskiego generała Haftara, w ub. czwartek ruszyła na Trypolis. Przejęła kontrolę m.in. nad miastem Gharjan ok. 70 km na południe od stolicy, po czym wdała się w walki z wojskami rządowymi na terenach wiejskich w pobliżu Trypolisu. Od czwartku w starciach zginęły co najmniej 23 osoby. W obliczu eskalacji walk w Libii Rada Bezpieczeństwa ONZ zaapelowała do Haftara o zaprzestanie zbrojnego marszu na Trypolis. O natychmiastowe uspokojenie sytuacji w Libii zaapelowały we wspólnym oświadczeniu USA, Francja, Wielka Brytania, Włochy oraz Zjednoczone Emiraty Arabskie. Libia jest pogrążona w chaosie po obaleniu dyktatury Muammara Kaddafiego w 2011 roku. Kraj jest rozdarty między dwoma rywalizującymi ośrodkami władzy: na zachodzie jest rząd jedności narodowej Mustafy as-Saradża ustanowiony w 2015 roku w Trypolisie i popierany przez społeczność międzynarodową, a na wschodzie – w Benghazi – rząd Libijskiej Armii Narodowej, którego szefem ogłosił się Haftar.",,
Polska przejmuje dowództwo szpicy NATO. Stoltenberg dziękuje,"Polska przejmuje od 1 stycznia dowództwo tzw. szpicy NATO, czyli sił bardzo wysokiej gotowości, zdolnych do reagowania w przeciągu zaledwie kilku dni. Sekretarz generalny Sojuszu Jens Stoltenberg dziękuje za wkład we wspólnotową obronę.","– Wspólne Siły Operacyjne Bardzo Wysokiej Gotowości (VJTF), czyli nasza szpica, to znaczący wkład we wspólną obronę i mocna prezentacja możliwości Polski. Te siły można natychmiastowo rozmieszczać w celu obrony dowolnego kraju sojuszniczego przed jakimkolwiek zagrożeniem – oświadczył Stoltenberg dziękując Polsce za przejęcie dowództwa.  VJTF, nazywane popularnie szpicą NATO, utworzono w reakcji na rosyjską aneksję Krymu w 2014 roku. Od chwili powstania funkcjonują jako element strategii odstraszania Rosji. W ich skład wchodzą żołnierze w najwyższej gotowości alarmowej, delegowani na zasadzie rotacji przez państwa członkowskie.  Żołnierze ci pozostają w swych macierzystych jednostkach, ale muszą być zdolni do udania się w ciągu 48-72 godzin w dowolne miejsce, gdzie potrzebna jest szpica. Trzonem VJTF w 2020 roku będzie 21. Brygada Strzelców Podhalańskich, wspierana przez jednostki z 12. Dywizji Zmechanizowanej, 3. Skrzydło Lotnictwa Transportowego, Żandarmerię Wojskową, a także ekspertów ds. logistyki oraz specjalistów przeciwchemicznych, biologicznych, radiologicznych i jądrowych.  Z danych udostępnionych przez NATO wynika, że w szpicy będzie służyło około 6 tys. żołnierzy, w tym około 3 tys. z Polski. Siły będą również tworzyć jednostki z Bułgarii, Czech, Węgier, Włoch, Litwy, Łotwy, Portugalii, Rumunii, Hiszpanii, Słowacji, Turcji i Wielkiej Brytanii.  Stany Zjednoczone deklarują wspieranie VJTF siłami powietrznymi i innymi zasobami bojowymi.  VJTF składa się z wojsk lądowych, powietrznych, morskich oraz specjalnych i jest częścią 40-tysięcznych Sił Odpowiedzi NATO. Aby podzielić ciężary wysokiej gotowości bojowej, wiodącą brygadę VJTF wystawia każdego roku inne państwo. W roku 2018 były to Włochy, a w 2019 – Niemcy.",,
Były sędzia TK: wyrok na Mariusza Kamińskiego był polityczny,"„Wyrok na Mariusza Kamińskiego był ewidentnie wyrokiem politycznym. Surowość wyroku i jego uzasadnienie nie pozostawiały wątpliwości. Czułem obrzydzenie do sędziego, który uzasadniał swoje orzeczenie. To był właśnie karygodny przypadek wkroczenia polityki do sądu. Powtórzę, że prezydent na każdym etapie postępowania może skorzystać z prawa łaski, co jest też stosowane w innych państwach UE” – stwierdził w wywiadzie dla „Rzeczpospolitej” Wiesław Johann, były sędzia Trybunału Konstytucyjnego.","Prezydent Andrzej Duda nie miał prawa ułaskawić Mariusza Kamińskiego przed tym, jak w jego sprawie zapadł prawomocny wyrok. Takie orzeczenie wydał Sąd Najwyższy. – Żaden organ władzy nie może ingerować w sprawowanie wymiaru sprawiedliwości – argumentował swoją decyzję sędzia Jarosław Matras w uzasadnieniu. W opinii sędziego Johanna „niedopuszczalne jest analizowanie zachowania prezydenta pod kątem konstytucji przez Sąd Najwyższy”. – O zgodności obowiązującego prawa z Konstytucją RP może się wypowiadać tylko Trybunał Konstytucyjny. Żaden inny organ. Sąd Najwyższy przekroczył swoje uprawnienia – stwierdził były sędzia TK. Reforma Krajowej Rady SądowniczejPodczas środowego posiedzenia Sejmu posłowie debatowali nad zmianami w ustawie o Krajowej Radzie Sądownictwa i ustawie Prawo o ustroju sądów powszechnych. Na pierwszy ogień poszedł projekt zmian w KRS. Od marca, kiedy to został upubliczniony, projekt budzi zastrzeżenia. Chodzi o wygaszenie kadencji sędziów – członków dzisiejszej Rady, podział na dwa zgromadzenia i wybór sędziów – członków przez Sejm. Również Wiesław Johann krytycznie odniósł się do reformy KRS. – Moje prawie dwuletnie doświadczenie w KRS utwierdza mnie w przekonaniu, że ten organ jest potrzebny i dlatego też wpisany jest w konstytucję. Jeśli jest zapis w konstytucji dotyczący kadencyjności sędziów KRS, to należy go przestrzegać. Jeśli konstytucja mówi o czteroletniej kadencji, to powinna ona trwać cztery lata. Ustawą nie można zmieniać norm konstytucyjnych – oświadczył.",,
PiS inauguruje konwencje w regionach. Pierwszy przystanek „PiSbusu” – Toruń,"W ramach kampanii przed wyborami parlamentarnymi Prawo i Sprawiedliwość organizuje pierwsze regionalne konwencje. W inauguracyjnym spotkaniu w Toruniu wziął udział premier Mateusz Morawiecki. W swoim wystąpieniu szef rządu powiedział, że polityka oparta na dwóch filarach: na jakości finansów publicznych i polityce społecznej, „która zmienia politykę całego kraju"", to znak firmowy Prawa i Sprawiedliwości.","– Wybory, które odbędaą się 13 października dadzą nam odpowiedź na pytanie, czy dobra zmiana będzie miała szansę dalej reformować i działać na rzecz obywateli – powiedziała rozpoczynając spotkanie prezes zarządu okręgu PiS Marzenna Drab.W konwencji – obok szefa rządu i kandydatów do polskiego parlamentu – wzięli udział także: „jedynka” na liście PiS w okręgu toruńskim Jan Krzysztof Ardanowski – minister rolnictwa i rozwoju wsi, oraz wicelider listy Krzysztof Czabański – przewodniczący Rady Mediów Narodowych.W swoim przemówieniu Mateusz Morawiecki podkreślił, że na „dobry czas dla Polski” wskazuje choćby zagraniczna prasa, pisząca o „małym cudzie gospodarczym” w kraju pod rządami Prawa i Sprawiedliwości. – W  czasach zmiennej pogody gospodarczej ważne są umiejętności w zarządzaniu gospodarką, sprawami finansowymi, budżetowymi. Tutaj – ku zdumieniu całej opozycji i komentatorów gospodarczych z ostatnich lat – jesteśmy w okresie wyjątkowej równowagi, dostrzeganej przez Komisję Europejską i analityków z całego świata – mówił Morawiecki. – Czy teraz, kiedy jest dobry czas dla Polski, warto zmieniać ekipę, która do tego doprowadziła, czy warto postawić raczej na tych, którzy potrafili wykazać, że w trudnych, zmiennych okolicznościach potrafią zadbać o finanse publiczne państwa, ale też grupy, które opieki potrzebują: młodych ludzi, seniorów, rodziny czy rolników – zapytał zgromadzonych szef rządu zaznaczając, że to pytanie w okresie wyborczym należy zadać wszystkim Polakom. Morawiecki przypomniał, że jego rząd wprowadził m.in. ważne rozwiązanie dla młodych, jakim jest zwolnienie z podatku PIT dla osób do 26 roku życia. Szef rządu powiedział, że Toruń jest miastem kojarzącym się z nietoperzami. – Niektórzy się ich boją, to takie miłe zwierzątka w sumie, ale młodym ludziom pewnie nietoperze trochę kojarzą się też z Batmanem. Batman walczy ze złem poprzez bardzo nowoczesne instrumenty (...), skafander nowoczesny, samochód. I rzeczywiście ten Batman, czy jak mówiono o nas VATman doprowadził do zasadniczej zmiany w finansach publicznych i ona stoi u źródeł wielkiego sukcesu gospodarczego PiS, u źródeł zmian, które chcemy wprowadzać dla szerokich rzesz społeczeństwa – powiedział Morawiecki.Morawiecki podkreślił, że „Polacy muszą zarabiać po europejsku” i to jest program Prawa i Sprawiedliwości. Ocenił, że poprzednicy nie umieli uszczelnić budżetu i uzyskać wpływów z podatku VAT. Według Morawieckiego przed wyborami zadaniem PiS jest wejście „głęboko w rozmowy, w dialog z narodem, z wszystkimi ludźmi, sąsiadami, przyjaciółmi, znajomymi”.– Można się potykać, wstawać, przeprosić, pójść dalej, ale po drugiej stronie mamy antyrozwojową politykę, gdzie mafie VATowskie hulały, jak wiatr po Dzikich Polach, gdzie przez palce przeciekały dziesiątki miliardów złotych – przypomniał Morawiecki.– Wielu komentatorów na całym świecie zadaje sobie pytanie, jak to możliwe, że doprowadziliśmy do takiego sukcesu, nawet ci, którzy niesłusznie określają nas mianem rządu nacjonalistycznego – mówił szef rządu. – My jesteśmy po prostu rządem patriotycznym, to jest zasadnicza różnica. Uważamy, że Polskę nie tylko trzeba mieć w sercu, ale trzeba z wysiłkiem, cierpliwością, dyscypliną, pracowitością zmieniać, by Polska krok po kroku stawała się coraz piękniejsza – dodał. Przed konwencją szef Komitetu Wykonawczego PiS Krzysztof Sobolewski zapowiadał, że przedstawiciele tego ugrupowania będą jeździć na spotkania z Polakami do wszystkich okręgów wyborczych.– Będziemy chcieli skupić się już tylko i wyłącznie na kampanii wyborczej, którą chcemy oprzeć na bezpośrednim kontakcie z Polakami, czyli na bardzo dużej liczbie spotkań w terenie. Chcemy dotrzeć do każdego sołectwa, każdej gminy – zarówno nasi kandydaci oraz liderze – powiedział Sobolewski.Tego dnia odbędzie się jeszcze druga z zaplanowanych okręgowych konwencji Prawa i Sprawiedliwości – w południe w Bydgoszczy. Tam także swoje wystąpienie będzie miał premier Morawiecki. Zaprezentowani zostaną również 24 kandydaci PiS w okręgu bydgoskim.",,
Kard. Dziwisz: Jesteśmy w wolnej Polsce dzięki Janowi Pawłowi II,"Jesteśmy w Polsce wolnej i suwerennej dzięki Janowi Pawłowi II, który oparł swoje pasterzowanie o Matkę Najświętszą, do której zwracał się często tu, na Jasnej Górze –  mówił w Częstochowie kard. Stanisław Dziwisz.","4 czerwca 1979 r. Karol Wojtyła po raz pierwszy przybył na Jasną Górę jako papież Jan Paweł II. We wtorek kardynał Dziwisz przewodniczył w sanktuarium w dziękczynnej mszy świętej, dziękując za to wydarzenie sprzed 40 lat. –  Wyrażamy wielką wdzięczność za tamte dni, dziękując Bogu za jego osobę, za to wszystko, co zrobił dla nas wszystkich, dla Polski. Rozpoczynamy uroczystą Eucharystię, dziękując Panu Bogu, że jesteśmy w Polsce wolnej, suwerennej i to dzięki Niemu. Oparł swoje pasterzowanie o Matkę Najświętszą, do której się zwracał często tu, na Jasnej Górze” – powiedział Stanisław Dziwisz, który był przez wiele lat osobistym sekretarzem papieża. – Dziś, po czterdziestu latach, powracamy do tamtych czerwcowych dni nie dlatego, że nostalgicznie żyjemy przeszłością. Zdajemy sobie sprawę, że z tamtego doświadczenia zrodził się inny nasz świat, inna Polska. Zrodziła się nasza teraźniejszość. Nie ulega wątpliwości, że wybór metropolity krakowskiego na Stolicę Piotrową, a następnie Jego przybycie do ojczystego kraju, choć tylko na dziewięć dni, wywołało duchowy wstrząs i uruchomiło proces społecznych i politycznych przemian, których nawet przemoc totalitarnego systemu nie była w stanie powstrzymać –  powiedział podczas homilii kard. Dziwisz.",,
Poseł Jakub Kulesza odszedł z Kukiz'15 do partii Wolność,"Poseł Jakub Kulesza poinformował odszedł z ruchu Kukiz'15 i przystąpił do partii Wolność Janusza Korwin-Mikkego. Jako najważniejszy powód swojego odejścia podał niemożność współpracy z Dariuszem Pitasiem, wiceszefem ruchu Kukiz'15.","Kulesza – który był dotychczas rzecznikiem poselskiego klubu Kukiz'15 – ogłaszając na konferencji prasowej w Sejmie odejście z klubu i ruchu obywatelskiego Kukiz'15 oświadczył, że przeszkadza mu współpraca z osobą o „nieciekawej, kryminalnej przeszłości, jaką ma Dariusz Pitaś, czyli prawa ręka Pawła Kukiza”.Kulesza zaznaczył, że powodem odejścia nie są „zatarte wyroki kryminalne” Pitasia, ale to, że „jak pokazały wybory samorządowe, ma on dalej kluczowy wpływ” na ruch Kukiz'15 i „prawdopodobnie podejmuje kluczowe decyzje”, a także jego „teraźniejszość, niemoralne czyny, których dokonywał”. Poseł zaznaczył, że nie może o tych czynach Pitasia opowiedzieć dziennikarzom ze względu na „brak zgody osób poszkodowanych”.Kulesza ocenił, że wszelkie próby rozliczania przez niego postępowania Dariusza Pitasia w ramach ruchu Kukiz'15, były „tłamszone w zarodku” i „było mu sugerowane”, że powinien Pitasia przeprosić, na co „nie było i nie ma zgody” z jego strony.– Zdaje sobie sprawę, że odchodząc z klubu Kukiz'15 kładę na szali przyszłość kariery politycznej. Natomiast chciałem zaznaczyć, że do polityki nie poszedłem dla kariery, tylko dla realizacji wolnościowych postulatów. Niestety, z uwagi na otoczenie, tych postulatów nie jestem w stanie realizować w Kukiz'15 i jedyną formą na skuteczne wdrażanie tych postulatów jest partia Wolność – powiedział Kulesza. Jak dodał, partia Wolność jest w jego ocenie „jedyną możliwością budowania »wolnościowej nogi« w szerokim ruchu antysystemowym”.Kulesza przyznał, że z żalem zostawia swoich kolegów, posłów Kukiz'15, wśród których – jak podkreślił – jest wielu „uczciwych, wartościowych i merytorycznych posłów”. – Mam nadzieję, że uda nam się dalej współpracować na partnerskich zasadach. Dla realizacji idei wolnościowych niezbędna jest bowiem jedność w naszym środowisku i zamierzam zrobić wszystko, żeby tak było – powiedział Kulesza.– Witamy na pokładzie, bo wolność jest najważniejsza.(...) Gwarantuję z całą pewnością, że (Kulesza) jako wiceprezes partii Wolność, bo tak widzimy go w naszej partii, w przyszłości przyczyni się do tego, że partia okrzepnie i będzie jeszcze lepiej działała – powiedział na konferencji Janusz Korwin-Mikke, prezes partii Wolność. Dodał, że program tej partii skupia się w dwóch słowach: „młoda Polska”. – Chodzi o to, żeby stworzyć takie warunki Polsce, które będą perspektywiczne, dzięki którym młodzi Polacy nie będą chcieli już wyjeżdżać za granicę i będą chcieli zostać – podkreślił. –Zasilenie naszych szeregów przez wybitnego polityka młodego pokolenia jest bardzo silnym sygnałem, że my kierujemy nasz przekaz do młodych ludzi i chcemy budować „młodą Polskę” – powiedział Wilk.Po odejściu Kuleszy klub poselski Kukiz'15 liczyć będzie 28 posłów. Obaj posłowie, Wilk i Kulesza, należący teraz do partii Wolność, uzyskali w 2015 r. mandaty poselskie z list ruchu Kukiz'15.",,
Pjongjang znów niepokoi świat. Nieudana próba wystrzelenia rakiety,"Nieudaną próbę wystrzelenia pocisku balistycznego średniego zasięgu podjęła w sobotę nad ranem Korea Płn. – podało Dowództwo Sił Strategicznych USA (US Stratcom), któremu podlegają jednostki lotnictwa i marynarki wojennej dysponujące bronią nuklearną. Podjęcie próby potępiły Stany Zjednoczone.","Test przeprowadzono w nocy z piątku na sobotę o godz. 4.30 czasu polskiego. Próba została zarejestrowana przez amerykańskie dowództwo lotnictwa Pacyfiku.Jaki pocisk? Zgodnie z komunikatem, opublikowanym przez Dowództwo Sił Strategicznych USA, podczas próby wykorzystano najprawdopodobniej pocisk balistyczny typu Musudan (BM25), który został wystrzelony z poligonu w pobliżu miasta Kusong w północno-zachodniej części kraju. Jest to kolejna próba wystrzelenia rakiety typu Musudan testowanej przez Pjongjang od 2010 r. - jak dotąd bez rezultatu. Same niepowodzenia Poprzednia próba pocisków balistycznych tego rodzaju miała miejsce w czerwcu. Kilka wcześniejszych - przeprowadzonych w kwietniu i maju, również zakończyło się fiaskiem.Zdaniem ekspertów rakieta Musudan ma zasięg od 2,5 tys. do 4 tys. km i mogłaby dosięgnąć Korei Płd. i Japonii, ale także amerykańskich baz wojskowych na Pacyfiku.Próby balistyczne Korei Północnej są przyjmowane z niepokojem i dezaprobatą przez sąsiadów Korei Płn., przede wszystkim - przez władze południowokoreańskie.Pjongjang kontynuuje próby z rakietami balistycznymi mimo przyjętej 2 marca przez Radę Bezpieczeństwa ONZ rezolucji, która zaostrzyła sankcje wobec Korei Płn. Kilka godzin po nieudanej próbie głos zabrał Waszyngton. – Stany Zjednoczone potępiają podjęcie przez Koreę Płn. kolejnej próby wystrzelenia pocisku balistycznego średniego zasięgu i nie zawahają się poruszyć tej sprawy na forum ONZ - poinformował w sobotę rzecznik Pentagonu Gary Ross.– Nasze zaangażowanie w obronę sojuszników USA - Korei Południowej oraz Japonii - jest twarde jak stal. Jesteśmy w każdej chwili gotowi stanąć w ich obronie, gdyby przypuszczono jakikolwiek atak lub dopuszczono się prowokacji wobec Stanów Zjednoczonych bądź wobec tych państw – podkreślił.",,
Putin „mordercą i bandytą”. Senator McCain przestrzega Donalda Trumpa,"– Wiara w dobre intencje Władimira Putina jest „niebezpieczna i naiwna” – uważa amerykański senator John McCain. Odniósł się do zapowiedzi, że prezydent Donald Trump może znieść sankcje wobec Rosji.","W piątek prezydent USA Donald Trump ma przeprowadzić szereg rozmów telefonicznych ze światowymi przywódcami, m.in. z Angelą Merkel, Francois Hollande'em i Władimirem Putinem. W sprawie tego ostatniego telefonu wypowiedział się wpływowy senator John McCain, kandydat Republikanów w wyborach prezydenckich w 2008 roku. Podkreślił, że „w trosce o bezpieczeństwo narodowe Ameryki i sojuszników” ma nadzieję, że prezydent Trump położy kres spekulacjom na temat zniesienia sankcji wobec Rosji i  „odrzuci ten lekkomyślny kurs”.  „Putin chce być naszym wrogiem. On potrzebuje nas jako swojego wroga. Nigdy nie będzie naszym partnerem. Uważa, że wzmocnienie Rosji to osłabienie Ameryki” – podkreślił. „Ślad śmierci i zniszczenia”– W ciągu ostatnich trzech lat pod rządami Władimira Putina Rosja najechała Ukrainę, anektowała Krym, groziła sojusznikom NATO i interweniowała w Syrii pozostawiając ślad śmierci, zniszczenia i złamanych obietnic – oświadczył senator McCain.Podkreślił, że na Ukrainie w wyniku działań Rosji zginęło 10 tysięcy osób i państwo to dostarczyło broń, która posłużyła do zestrzelenia pasażerskiego samolotu z 298 osobami na pokładzie. Wspomniał, że Rosja narusza granice, przestrzeń powietrzną i wody terytorialne swoich sąsiadów. Popiera także „morderczy reżim Asada”.",,
Kolumb i ludożercy,"Współczesna archeologia i antropologia powodują tzw. zonk u wielu, którzy jeszcze kilka lat temu w szkole uczyli się, że konkwistadorzy pisali w swoich dziennikach same kłamstwa, żeby  usprawiedliwić okrucieństwa wobec amerykańskich Indian.","Naukowcy wykopują i analizują gigantyczne liczydła z ludzkich czaszek w Mexico City, i czaszki ludożerczych Karaibów z Antyli tam, gdzie ich miało nie być. Dokładnie tak, jak to opisał Cortés w 1519 r. i Kolumb w 1492 r. Konkwistadorzy okazują się prawdomówni, a opisy w wielu muzeach historii naturalnej i dawniejsze publikacje naukowe trzeba opatrzyć niezbędnymi erratami.Istnieje coś takiego, jak badania robione pod tezę. Niewiele można na to poradzić, bo człowiek nie jest po prostu maszyną liczącą czy tzw. sztuczną inteligencją i w ramach swego rozumu ma również potrzebę posiadania i wyrażania światopoglądu, a nie tylko gromadzenia i analizowania twardych danych. I dopóki naukę robią ludzie, a nie roboty, będą się zdarzać badania, gdzie, niczym w kiepskim obiedzie, ideologicznego sosu jest więcej niż pieczeni z twardych danych.Niebanalny wpływ na wnioski wyciągane z danych, zwłaszcza w dziedzinach spoza nauk matematyczno-przyrodniczych, ma powszechnie uznana społecznie filozofia. Nasza obecna opiera się o myślicieli okresu Oświecenia, co w kwestiach antropologicznych wiąże się z wiarą – bo nie jest to wiedza – w „łagodnego dzikusa”. Sam ten zlepek pojęciowy jest horrendalny, bo ani to dzikus, ani łagodny. Ot, zwykły człowiek żyjący w swoich warunkach środowiska, według własnych zastanych w jego kulturze systemów wartości i norm, według własnych wierzeń, przekazanych mu przez przodków. Ale my chcemy go wcisnąć w nasze własne ramy pojęciowe, nawet, gdy wydaje się nam, że chcemy czegoś przeciwnego i za żadne świętości nie wbilibyśmy go w nasze ramy cywilizacyjne. Bo to przecież może unicestwić jego kulturę, a tego byśmy już nigdy (więcej) nie chcieli. Można to wciskanie, choć brutalne, zrobić uczciwie – napisać, co się widzi lub o czym słyszy, nawet wyrażając wobec tego obrzydzenie. Tak brzmią dzienniki i pamiętniki konkwistadorów, którzy kolonizowali Ameryki w XV i XVI wieku. W tych opisach pojawia się zatem tzompantli – monstrualnych rozmiarów „liczydło” z ludzkich czaszek, obok studni-wieży wybudowanej z czaszek już zdjętych z żerdzi „liczydła” na wzgórzu świątynnym w Tenochtitlan. Stało złowrogie obok Templa Major, z wznoszącym się na niej podwójnym sanktuarium poświęconym bogowi deszczu i pioruna Tlalocowi oraz bogowi opiekunowi plemienia Azteków – Huitzilopochtli. Obaj domagali się i dostawali krew ludzką, którą się żywili. W zamian za to zapewniali ziemi trwanie. To był centralny punkt wielkiej, 200-tysięcznej metropolii wybudowanej przez Azteków na wyspie pośrodku jeziora Texcoco, otoczonej sztucznymi wysepkami. Było cudem azteckiej cywilizacji, zirygowane, z akweduktami z gór, zielenią i monumentami, kapiące od bogactwa. Dziś to przesiąknięte krwią ofiar z ludzi miejsce jest w samym centrum Mexico City, a zostało odkryte podczas prac ziemnych, gdy podniesiono wielkie bazaltowe płyty, którymi Cortés kazał przykryć całe zrównane przez siebie z ziemią „diabelskie miasto”. Odkrycie tzompantli zawdzięczamy pracom Raúla Barrera Rodrígueza, kierującego w 2015 r. pracami archeologów. I choć przez ostatnie stulecie głównie zaprzeczano naukowo istnieniu i tego „liczydła” i tej wieży, w której nawet zaprawa była z roztartych na proch kości, dziś po prostu wykopano je z ziemi, co kończy wszelkie uprzednie teoretyczne dyskusje. Można także, w oparciu o własny, oświeceniowy światopogląd – i wiarę w „łagodnego dzikusa”, zastępującą naukę o człowieku – sprzeciwiać się opisom konkwistadorów, bazując na przekonaniu, że to wyłącznie najeźdźcy i kolonizatorzy byli źli i okrutni. Bywali tacy, temu nikt przy zdrowych zmysłach nie zaprzecza, bo i na to istnieją świadectwa z epoki. Ta sama wiara każe sądzić, że tubylcy byli nie tylko ludem podbijanym, ale także „niewinnym”. Przecież niemożliwe, żeby budowali gigantyczne konstrukcje z ludzkich czaszek albo byli masowymi gwałcicielami i kanibalami, skoro my byśmy się tak nie zachowali (dziś)? Tu dotykamy opisów z dzienników Krzysztofa Kolumba z jego przybicia na Wyspy Bahama – do wybrzeży północnych Karaibów. Dlaczego przez ostatnie kilkadziesiąt lat traciliśmy do tych opisów naukowe zaufanie, trudno zgadnąć, jeśli zaniedbać kwestie ideologiczne. Są bowiem bardzo wyważone i pełne detali. Opisują jednych tubylców łagodnych i życzliwych, gościnnych i otwartych, oraz tych innych tubylców, którzy na biedaków napadali, ograbiali ich, gwałcili, mordowali i zjadali. Wylano dotąd w sprawie „Kolumb a ludożercy” morze atramentu – także w tak dla nauki zasłużonych miejscach, jak np. Florida Museum of Natural History piórem Williama Keegana, tamtejszego naczelnego antropologa. Podważał on na łamach swych publikacji opisy z dzienników Kolumba dotyczące ludów zamieszkujących Karaiby. Mieli tam według wysłannika Królowej Izabeli kastylijskiej żyć pokojowo nastawieni Arawakowie, i kanibale. Termin „Caniba” dla ich opisania wprowadził zresztą właśnie Kolumb. Jako człowiek o klasycznej edukacji, lud Caniba, zwany dziś Karaibami, Kolumb powiązał z pożerającymi ludzi istotami o głowach psów, mitycznymi dla starożytnych Greków i Rzymian. On sam nie spotkał ludu, który sam nazwał Caniba;  widział tylko na głowach – czasem żywych nadal ofiar – ślady ich żarłocznej wojowniczości. Kolumb wysłuchał także historii, którą próbowali przekazać mu Bahamczycy, że ich wrogowie po prostu rzucają się z zębami na ludzi i gwałcą ich kobiety, a zamordowanych zjadają. Na łamach zatem „Etnohistory” ze stycznia 2015 r. dr Keegan – a przed nim wielu innych – po raz kolejny dowodził, że to, co ewentualnie Kolumb widział, pełny przesądów co do tubylców wynikłych z owej klasycznej edukacji, to nic innego jak ślady zwykłych walk międzyplemiennych.I teraz to wszystko trzeba poprawiać – co zresztą się czyni za pomocą stosownych errat do „powieszonych w internecie” opisów wystaw we wspomnianym muzeum, a mam nadzieję i innych placówkach na świecie. Oto bowiem na łamach najnowszego numeru czasopisma naukowego „Scientific Reports” grupa badawcza z Uniwersytetu Stanu Karolina Północna w Raleigh (USA) pod kierunkiem Ann H. Ross zajęła się problemem … Bynajmniej dysput z Kolumbem w kwestii ludożerstwa Karaibów, bo tę uważano za zamkniętą ostatecznie za sprawą publikacji dr. Keegana. BChodziło o toczącą się w archeologii i antropologii od ponad 30 lat debatę na temat samego pojawienia się ludzi na archipelagach leżących na Morzu Karaibskim. Skąd byli ci migranci? No ale rzecz nie była wcale od Kolumba niezależna, bo Kolumb zaświadczał, że na Bahamach w roku Pańskim 1492-93 Karaibowie, czyli Caniba, w ogóle byli, natomiast większość uczonych dotąd twierdziła, że Kolumb konfabulował w sposób oczywisty, gdyż ich tam być nie mogło. Przyszli zatem antropolodzy z północnej Karoliny podatowali i pomierzyli (tworząc ich swoiste trójwymiarowe mapy) 100 czaszek z lat 800-1542 n.e. i orzekli, że: w momencie pojawienia się Kolumba u wybrzeży Bahamów Karaibowie tam już byli. „To jest północny obszar wysp Morza Karaibskiego, gdy etnicznych Karaibów spotykamy 100 mil na południe”, czyli na Antylach – tłumaczy się dziś indagowany o to dr Keegan.Odnotowana wielka różnorodność typów czaszki prekolumbijskich ludów tego regionu i ich nieczęste mieszanie się ze sobą sprawiła, że z dokładnością niczym ta uzyskiwana w badaniach DNA udało się ustalić, że rdzenni Lukajanie (tak nazywa się prekolumbijskich mieszkańców Bahamów) są spokrewnieni z ówczesnymi mieszkańcami Hispanioli i Jamajki, a nie Kuby – który to pogląd dominował wcześniej. Karaibowie zaś – czyli Kolumbowi Caniba, dokonali inwazji Wielkich Antyli już około 800 roku naszej ery.To jest fakt historyczny, że konkwistadorzy mieli od Korony Hiszpańskiej prawo niewolić kanibali. Nie mieli tego prawa w stosunku do innych Indian, niewykazujących ludożerczych instynktów, choć wiadomo, że owo prawo królewskie łamali. Czy to musi oznaczać, że oskarżali o ludożerstwo bogu ducha winnych Indian tylko po to, by ich zniewolić? Jak mówią najnowsze badania – niekoniecznie. Dziś, na łamach serwisu phys.org dr Keegan mówi: „Być może był na Bahamach kanibalizm. Kiedy masz za zadanie zastraszyć swych wrogów, jest to bardzo dobry sposób na osiągnięcie pożądanego skutku”. Jest też faktem geograficznym, że cały wielki obszar niezliczonych wysp i otaczające je morze nazwano karaibskimi. Czy to oznacza, że wszystkich ich mieszkańców chciano uznać za Caniba/Cariba? Ludożerstwo było, nawet całkiem jeszcze niedawno, praktykowane. Przez wiele ludów innych kultur niż nasza, judeochrześcijańska, oparta o indoeuropejskie języki i baśnie, grecką filozofię, rzymskie prawo oraz świętą księgę Żydów i ich Boga. Ludożerstwo było praktykowane do czasów współczesnych w części Afryki Zachodniej i Środkowej, Melanezji (zwłaszcza na Fidżi), na Nowej Gwinei, w Australii, wśród Maorysów Nowej Zelandii, na niektórych wyspach Polinezji, wśród plemion Sumatry oraz wśród niektórych plemion Ameryki Północnej i Południowej. Czy nas oburza, że Maorysi mieli zwyczaj rozczłonkowywania ciał wrogów pokonanych w wojnie i ceremonialnej z nich uczty, co powstrzymali dopiero koloniści angielscy? Albo że na rynkach ludu Batak na Sumatrze mięso ludzkie można było nabyć, aż kontrolę nad wyspą przejęli Holendrzy? Tych ludzi mogą śmieszyć czy oburzać nasze obyczaje i dieta. To nie czyni kolonializmu dobrym ani nie robi z konkwistadorów aniołów pokoju. Co nie znaczy, że o ludożerstwie innych kultur nie powinno się mówić, gdy naukowe fakty są takie, jakie są.",,
Wygrywamy bitwę o niezależność energetyczną. Rosjanom pozostaje czarny PR [OPINIA],"W regionie Morza Bałtyckiego trwa gazowy wyścig między Warszawą a Moskwą. Podczas gdy realizacja polsko-duńskiego projektu Baltic Pipe przebiega zgodnie z harmonogramem, niemiecko-rosyjska rura – Nord Stream 2 – natrafia na kolejne przeszkody. To świetna wiadomość zarówno dla naszego kraju jak i całego regionu. Projekty dywersyfikacyjne nad Wisłą dają bowiem nadzieją na wzmocnienie bezpieczeństwa dla całej Europy Środkowo-Wschodniej. To zaś wzbudza wściekłość Kremla, któremu pozostaje jedynie szerzenie uderzającej w nie propagandy.","Wybór wykonawcy gazociągu Baltic Pipe nastąpi na przełomie roku, a późną wiosną rozpoczną się prace konstrukcyjne – poinformował ostatnio pełnomocnik rządu ds. strategicznej infrastruktury energetycznej Piotr Naimski. Minister podkreślił, że projekt przebiega zgodnie z harmonogramem, ryzyka dla inwestycji nie stanowi upadek rządu duńskiego premiera Larsa Lokke Rasmussena po przegranych wyborach parlamentarnych. Budowa Baltic Pipe jest akceptowana przez wszystkie środowiska tamtejszej sceny politycznej i nie stanowiła elementu sporu przedwyborczego. Dobre informacje płyną również ze Szwecji, gdyż etapy prowadzące do wydawania kolejnych pozwoleń na budowę tej inicjatywy wyprzedzają harmonogram. Jego realizacja jest zaś kluczowa, gdyż magistrala między złożami na Norweskim Szelfie Kontynentalnym, poprzez duński system gazowy, aż do polskiego wybrzeża Bałtyku – ma być oddana 1 października 2022 r. To właśnie w 2022 r. kończy się bardzo niekorzystny dla naszego kraju kontrakt na dostawy gazu z Rosji. Dzięki przepustowości 10 mld m sześc. gazu rocznie Baltic Pipe zapewni 60 proc. naszego zapotrzebowania na ten surowiec.  Inwestycja ta umożliwi nie tylko przesyłanie gazu bezpośrednio ze złóż zlokalizowanych w Norwegii na rynki w Danii i Polsce, ale także do odbiorców w sąsiednich krajach. W ten sposób staje się ona jedna z najważniejszych inwestycji w ramach realizacji projektu Trójmorza. Dla Polski jest zaś elementem kluczowym, gdyż łącznie z dostawami poprzez gazoport w Świnoujściu do naszego kraju będzie mogło trafiać 16-17 mld m sześc. gazu z kierunków innych niż wschodni. Baltic Pipe składa się w sumie z pięciu komponentów: gazociągu na dnie Morza Północnego, pomiędzy norweskim a duńskim systemem przesyłowym gazu, rozbudowy istniejącego duńskiego systemu przesyłowego, tłoczni gazu w Danii, która jest zlokalizowana we wschodniej części Zelandii, gazociągu na dnie Morza Bałtyckiego pomiędzy duńskim a polskim systemem przesyłowym gazu, a także rozbudowy istniejącego systemu przesyłowego w naszym kraju. Celem nowego gazociągu będzie zapewnienie możliwość odbioru większej ilości gazu pochodzącego z Baltic Pipe i terminalu LNG w Świnoujściu. W efekcie stanie się on istotnym elementem korytarza gazowego Północ-Południe. W ramach realizacji polsko-duńskiego projektu na terenie naszego kraju dojdzie również do budowy tłoczni gazu w Gustorzynie i rozbudowy tłoczni gazu w Odolanowie.  Projekt Blatic Pipe jest nie tylko opłacalny politycznie – gdyż uniezależnia nas od nacisków ze strony Kremla – ale także ekonomicznie. Jak wyliczał w swojej analizie w portalu BiznesAlert.pl. Bartłomiej Sawicki, w przypadku Polski, oszczędności wynikające z rezygnacji z umowy z Gazpromem w perspektywie 20 lat, mogą sięgnąć nawet kilku miliardów euro.    Z wyliczeń Urzędu Regulacji Energetyki (URE) wynika, że projekt ten będzie generować pozytywne skutki netto zarówno w Polsce jak i w Danii, a także w Szwecji. – Wskaźniki efektywności ekonomicznej mają pokazywać, że ekonomiczna wartość bieżąca projektu ma osiągnąć na poziomie ogólnym, wartość dodatnią wskaźnika ENPV (ekonomiczna wartość bieżąca projektu) w wysokości 1,013 mld euro – podkreśla Bartłomiej Sawicki. – Głównym beneficjentem korzyści wynikających z realizacji projektu ma być Polska, co przekłada się na 67 proc. ogólnego ENPV. To wartość 682 mln euro. Korzyści ma osiągnąć także Dania, co zostało wyrażone 28 proc. ogólnego ENPV w wysokości 281 mln euro. Wśród beneficjentów znalazła się także Szwecja, poprzez 5 proc. ogólnego ENPV o wartości 50 mln euro – dodaje. W kwietniu Gaz System podpisał w Brukseli umowę na dofinansowanie budowy gazociągu Baltic Pipe, a wsparcie z kasy UE ma wynieść blisko 215 mln euro. Komisja ogłaszając swoją decyzję przyznała, że połączenie to będzie kluczowe dla bezpieczeństwa dostaw i integracji rynku energetycznego w całym regionie. Premier Mateusz Morawiecki powiedział wtedy dziennikarzom w Brukseli, że jest to przełomowa dla Polski inwestycja. - To jest coś strategicznie przełomowego, bo nie tylko mamy do czynienia dzisiaj z momentem, w którym możemy powiedzieć, że za trzy lata gazociąg bałtycki powstanie. Dziękuje naszym partnerom duńskim, partnerom norweskim, z którymi dobra, profesjonalna współpraca doprowadziła nas do tego momentu. A to spowoduje, że nasze bezpieczeństwo gazowe będzie w zupełnie innym miejscu niż było 4-5 lat temu za czasów naszych poprzedników. Za czasów naszych poprzedników, kiedy próbowano podpisać umowę z Gazpromem na 25 lat – podkreślał premier. O tym, jak wielkim zagrożeniem dla dominacji Moskwy na europejskim rynku energetycznym są polskie inwestycje – terminal LNG w Świnoujściu, wzmocnienie współpracy energetycznej z USA po ostatniej wizycie prezydenta Andrzeja Dudy w Waszyngtonie i prace nad Baltic Pipe – świadczą kolejne publikacje rosyjskich mediów szkalujące polską politykę dywersyfikacyjną. Starają się one umniejszyć polskie sukcesy, manipulują w swoich publikacjach danymi, jak choćby tymi dotyczącymi importu przez nasz kraj gazu. Piotr Stępiński z BiznesAlert.pl. zwracał uwagę, że rosyjska agencja RIA Novosti przekonywała ostatnio, że  dzięki gazociągowi Baltic Pipe i umowom z Amerykanami Polska ma importować co najmniej 14,73 mld m sześc. surowca. – Wynik obliczeń Rosjan może zdumiewać, ponieważ na mocy wcześniej podpisanych umów z amerykańskimi firmami PGNiG zakontraktowało ok. 7,4 mld m sześc. Jeżeli doliczymy do tego planowaną przepustowość Baltic Pipe, a więc 10 mld m sześc. to mówimy o wolumenie 17,4 mld m sześc., czyli mniej więcej o tylu, ile obecnie wynosi zużycie gazu w Polsce. Choć RIA twierdzi, że zużywamy ok. 15 mld m sześc. – podkreśla Piotr Stępiński.  Jeżeli do tego doliczymy umowę z Qatargasem i wydobyciem własnym, to okazuje się, że Polska może dysponować 24,1 mld m sześc. surowca. To zaś oznacza, że nadwyżki mogłyby być odsprzedawane i tym samym Polska zmieniłaby się z importera w eksportera paliwa, co pozwoliłoby na realizację planów stania się przez nasz kraj centrum handlu gazem - hubem. Rosjanie twierdzą jednak, że jest to nie do zrealizowania, gdyż Warszawa nie znajdzie nabywców na LNG w regionie i będzie musiała sprzedawać gaz taniej niż Amerykanie. Realizujące politykę Kremla media przekonują, że Polska nie wytrzyma konkurencji gazociągu Turkish Stream, który ma być, według nich, bardziej atrakcyjny dla państw regionu. O tym jednak, że jest to zwykła manipulacja świadczy m.in. fakt, że Rosja uzależniała przesył gazu drugą nitką Turkish Streamu od „żelaznych gwarancji” Unii Europejskiej na zakup surowca. Takich jednak nie otrzymała. Moskiewska propaganda wciąż przekonuje, że oferuje najtańszy gaz i o wiele bardziej konkurencyjny cenowo od sprowadzanego z USA. To jednak jest bardzo dalekie od rzeczywistości - o czym świadczą m.in. wypowiedzi przedstawicieli PGNiG jak i Ministerstwa Energii. Dla Kremla realizacja zarówno tego gazociągu, jak i przede wszystkim niemiecko-rosyjskiego Nord Stream 2 jest sprawą kluczową, zarówno jeśli chodzi o kwestie ekonomiczne jak i polityczne. Rosjanie są wściekli na Danię za to, że kraj ten wciąż nie udzielił zgody na budowę rury na swoich wodach terytorialnych. Spółka Nord Stream 2 AG czeka na trzeci wniosek o zgodę na budowę spornego gazociągu na wodach duńskich. Po zakończeniu sporu terytorialnego z Polską pojawiła się bowiem możliwość poprowadzenia magistrali po nowym szlaku, który władze w Kopenhadze uznają za konieczny do zbadania. Nord Stream 2 AG przyznaje już w dokumentach, że zakończenie budowy gazociągu może opóźnić się z końca 2019 r. nawet do drugiej połowy 2020 r. To zaś sprawia, że możemy się spodziewać intensyfikacji propagandy rosyjskiej wymierzonej w polskie projekty dywersyfikacyjne. Szczególnie czujnym należy być w stosunku do publikacje w polskich mediach, które mogą posługiwać się bliźniaczą co kremlowska argumentacją. Petar Petrović Autor jest dziennikarzem Polskiego Radia.",,
Merkel: Polska również przyjmuje uchodźców. „Kanclerz przyznała rację polskiemu rządowi”,"Kanclerz Niemiec Angela Merkel podczas wizyty w Warszawie przyznała, że Polska ma swój udział w rozwiązywaniu cywilizacyjnego wyzwania, jakim dla Europy są imigranci. – To bardzo ważne – ocenił we wtorek wicepremier Jarosław Gowin.","Merkel przebywała w poniedziałek w Warszawie z oficjalną wizytą; spotkała się z prezydentem Andrzejem Dudą i premierem Mateuszem Morawieckim. Gowin ocenił we wtorek na konferencji prasowej, że bardzo ważne jest, iż kanclerz Niemiec podczas wizyty w Warszawie przyznała, że „Polska ma swój udział w rozwiązywaniu cywilizacyjnego wyzwania, jakim dla Europy są imigranci”. „Merkel przyznała rację polskiemu rządowi” – Po raz pierwszy ze strony tego bardzo ważnego polityka europejskiego słyszeliśmy argumenty przyznające rację polskiemu rządowi, rację, że też uczestniczymy w rozwiązywaniu wyzwań humanitarnych – podkreślił wicepremier.",,
Słynny angielski bramkarz nie żyje. Był mistrzem świata,"W wieku 81 lat zmarł słynny angielski bramkarz piłkarski Gordon Banks, mistrz świata z 1966 roku – poinformował jego były klub Stoke City.","„Z głębokim smutkiem zawiadamiamy, że Gordon odszedł do wieczności. To wielka strata, ale zostaje wiele pięknych wspomnień i duma z tego, jaki był i co osiągnął. Prosimy o uszanowanie prywatności rodziny” – napisano w klubowym komunikacie.W latach 1963-1972 rozegrał 73 spotkania w angielskiej drużynie narodowej, a w 35 zachował czyste konto. Odnotował blisko 200 występów w klubowej jedenastce Stoke. Karierę zakończył w 1972 roku, kiedy w wyniku wypadku samochodowego stracił praktycznie wzrok w jednym oku.W tym czasie uchodził za jednego z najlepszych bramkarzy świata. Nadano mu pseudonim „Bank of England” po tym, jak gazeta „The Times” napisała po jednym z meczów mundialu w 1966 roku, że „Banks w bramce jest tak pewny jak nasze pieniądze w Banku Angielskim”. Jego znakiem firmowym była bluza w żółtym kolorze, z którego korzystali również chętnie jego następcy w bramce ekipy „Trzech Lwów”.Podczas MŚ w 1970 roku Banks popisał się piękną obroną jedną ręką strzału głową Pelego. W wielu plebiscytach ta interwencja została uznana za „paradę wszech czasów”.",,
Trzy osoby z zarzutami po wybuchu gazu na Słowacji,"Słowacka policja poinformowała w niedzielę, że postawiono zarzuty trzem osobom w związku z piątkowym wybuchem gazu i pożarem w Preszowie. Zginęło wówczas siedem osób, a jedna wciąż jest poszukiwana. Zatrzymani to menadżer firmy budowlanej oraz dwóch robotników.","Świadkowie zeznawali, że bezpośrednio przed wybuchem w 12-piętrowym bloku mieszkalnym w Preszowie, czuć było gaz, a w bezpośredniej okolicy budynku prowadzone były prace ziemne. Zarzuty postawiono bezpośrednim wykonawcom tych prac i jednemu z ich przełożonych. Według policji śledztwo prowadzone jest w sprawie spowodowania ogólnego zagrożenia. Wcześniej słowackie portale informacyjne pisały o zatrzymaniu do dyspozycji prokuratury sześciu osób. Zdaniem strażaków, którzy powołują się na pierwsze ustalenia śledztwa, bezpośrednia przyczyna tragedii może mieć związek z pracami przy instalacji gazowej w budynku. Najprawdopodobniej, jak sugerują strażacy, uszkodzone zostały rury, gaz nagromadził się na górnych piętrach budynku i doszło do eksplozji. W piątek w wybuchu i późniejszym pożarze zginęło siedem osób. Ósmej wciąż nie odnaleziono.",,
„To kompletnie nieschetynowa stylistyka”. Pytania o wpisy lidera PO,"Lider PO Grzegorz Schetyna zamieścił na Twitterze wpis, w którym zrównał męczeńską śmierć kapelana „Solidarności” ks. Jerzego Popiełuszki z samobójstwem Piotra Szczęsnego, popełnionym w geście sprzeciwu wobec władzy. Internauci zauważają, że w podobnym stylu i w niemal tym samym czasie głos na ten temat zabrał nowy senator Platformy Marcin Bosacki. Jak spekulują użytkownicy Twittera, to właśnie Bosacki może prowadzić konto lidera PO w mediach społecznościowych.","Lider PO w dzień 35. rocznicy porwania i bestialskiego zamordowania przez SB bł. ks. Jerzego Popiełuszki zamieścił wpis na Twitterze, w którym zestawia on śmierć kapelana „Solidarności” ze śmiercią Piotra Szczęsnego, mężczyzny, który dokonał samospalenia przed Pałacem Kultury w Warszawie. Mężczyzna zrobił to w geście sprzeciwu wobec demokratycznie wybranej władzy. Jego żona przyznała, że leczył się psychiatrycznie. Wpis o podobnym tonie zamieścił też na Twitterze nowo wybrany senator KO Marcin Bosacki – były ambasador RP w Kanadzie oraz były rzecznik resortu spraw zagranicznych, kiedyś dziennikarz „Gazety Wyborczej”.  Nowy senator Platformy napisał w sobotę: „Zapaliłem dziś z najmłodszym synem znicze i na grobie ks. Jerzego Popiełuszki, i w miejscu śmierci Piotra Szczęsnego. W rocznicę Ich śmierci. Obaj chcieli lepszej Polski. Dobrej Polski”. ",,
Starcia na wiecu Trumpa. Poszło o słowa o przestępcach i gwałcicielach,"Zamieszki wybuchły w czwartek na przedmieściach Los Angeles. Przeciwnicy Donalda Trumpa, wśród nich imigranci z Meksyku, starli się z jego zwolennikami na wiecu wyborczym kandydata na prezydenta.","Do starć doszło w Costa Mesa na południowych przedmieściach Miasta Aniołów. Kilkuset przeciwników biznesmena wdało się w uliczną walkę z jego zwolennikami oraz policją. 17 osób zostało aresztowanych. Przeciwnicy Trumpa zablokowali ulice, rzucali kamieniami w samochody i wykrzykiwali obelgi pod adresem miliardera. Próbowali przewrócić samochód policyjny. Nikt nie doznał poważniejszych obrażeń.",,
Połowa Niemców zaniepokojona napływem migrantów. Poparcie dla Merkel mocno w dół,"Setki tysięcy migrantów przybywających do Niemiec coraz bardziej niepokoją obywateli tego kraju. W sondażu dla telewizji ARD 51 proc. badanych stwierdziło, że uchodźcy i imigranci wywołują u nich obawy. Jeszcze trzy tygodnie temu odsetek ten wynosił 38 proc. Przyjmowanie migrantów przekłada się także na spadające poparcie dla działań Angeli Merkel.","Wśród mieszkańców wschodnich landów, gdzie w ostatnich miesiącach koncentrowały się antyimigranckie protesty, odsetek osób obawiających się fali przybyszów wyniósł 59 proc., podczas gdy na zachodzie kraju było to 48 proc.Jednocześnie 58 proc. pytanych uważa, że imigranci są potrzebni na niemieckim rynku pracy, a 47 proc. odczuwa ich obecność jako „wzbogacającą” życie w kraju. 39 proc. osób uczestniczących w badaniu wyraziło obawę, że duża liczba imigrantów może obniżyć ich poziom życia.Niższe notowaniaWraz z rosnącymi obawami spadają notowania kanclerz Angeli Merkel - z badania wynika, że zadowolonych z jej rządów jest 54 proc. osób, czyli o 9 pkt. proc. mniej niż miesiąc wcześniej. To najmniej od blisko czterech lat. Sondaż został przeprowadzony w dniach 28-29 września, z udziałem 1001 dorosłych, przez ośrodek Infratest dimap.Zaproszenie do NiemiecWedług oficjalnych danych, we wrześniu do Niemiec przybyło ponad 160 tys. migrantów. Jednak według MSW Bawarii rzeczywista liczba to 270-280 tys. osób, czyli więcej niż w całym zeszłym roku.Minister spraw zagranicznych Frank-Walter Steinmeier powiedział w czwartek, że od początku roku do Niemiec przyjechało 600 tys. uchodźców. Wcześniejsza prognoza MSW szacowała liczbę azylantów w całym roku bieżącym na ponad 800 tys.Kontrole nie pomagająNapływ migrantów do Niemiec przyspieszył, gdy we wrześniu rząd w Berlinie zezwolił na przyjazd migrantom czekającym na Węgrzech na dalszą podróż na zachód Europy. Mimo czasowego wznowienia kontroli granicznych, migranci mogą nadal bez przeszkód wjeżdżać na terytorium Niemiec, jeśli zgłaszają chęć ubiegania się w tym kraju o azyl. ",,
Obiecane projekty Trzaskowskiego nie powstaną. Miasto zrezygnuje z szeregu inwestycji,"W budżecie miasta Warszawy może zabraknąć nawet 1,2 mld zł – przez to stołeczni urzędnicy na czele z prezydentem Rafałem Trzaskowskim zrezygnują z obiecywanych wcześniej projektów – donosi „Super Express”. Z nieoficjalnych informacji gazety wynika, że zagrożone są inwestycje: budowa mostu Krasińskiego i dokończenie obwodnicy na Pradze.","Jak podaje gazeta, stołeczny ratusz czekają cięcia, bo „rząd wprowadza zmiany m.in. w podatkach”. – Muszą być zapewnione podstawowe, bieżące potrzeby mieszkańców. A to oznacza konieczność szukania oszczędności w wydatkach inwestycyjnych – powiedział prezydent Warszawy Rafał Trzaskowski.Jak czytamy, z nieoficjalnych ustaleń gazety wynika, że zagrożone są inwestycje kulturalne – budowa sali koncertowej na Pradze dla orkiestry Sinfonia Varsovia, budowa siedziby teatru TR Warszawa na pl. Defilad. Z kolei z „wielkich inwestycji” zagrożone są most Krasińskiego i dokończenie obwodnicy na Pradze. „Władze Wilanowa z kolei straszą brakiem dojazdu do nowej szkoły. Wola zrezygnuje z budowy domu kultury, a na Bielanach zagrożona jest budowa przedszkoli” – wylicza „SE”.Jak informowały media, nie powstanie park miejski nad Wisłostradą, którego budowę obiecywał w trakcie kampanii wyborczej obecny prezydent miasta Rafał Trzaskowski.",,
Islamiści zaatakowali kościół prawosławny w Groznym. Są zabici,"Czterech młodych islamistów zaatakowało 19 maja kościół prawosławny św. Michała w centrum Groznego - stolicy Czeczenii. Zginęła jedna osoba cywilna i dwóch policjantów, zabici zostali też zamachowcy. Celem terrorystów było najprawdopodobniej wzięcie jako zakładników wiernych obecnych w świątyni. Nie doszło do tego, bo ksiądz sprawujący liturgię kazał natychmiast zamknąć główne drzwi.","Szef biura prasowego Patriarchatu Moskiewskiego Władimir Legojda podkreślił, że była to już kolejna nieudana próba skonfliktowania chrześcijan i muzułmanów na północnym Kaukazie. Zamach terrorystyczny potępił przewodniczący Islamskiego Centrum Koordynacyjnego dla północnego Kaukazu, Ismail Berdijew. – To zdarzenie jest tym bardziej poważne, gdyż w okresie Ramadanu, miesiąca postu, muzułmanom nie wolno stosować przemocy – podkreślił Berdijew.W zabarykadowanej cerkwi znajdowała się nieliczna grupa starszych kobiet i jeden mężczyzna. Terroryści strzelali w zamknięte drzwi; byli wyposażeni w karabiny, noże, gilotyny i butelki z benzyną. Zabito dwóch policjantów, dwóch innych raniono. Zastrzelona też została cała czwórka terrorystów w wieku 18 i 19 lat – wynika z relacji ks. Sergija Abasowa, miejscowego proboszcza.Do zamachu przyznało się terrorystyczne ugrupowanie islamistów, z tzw. Państwo Islamskiego. Na swoich kanałach propagandowych poinformowało, że byli to jego „żołnierze”.Informując o tym zdarzeniu wiedeńska fundacja Pro Oriente przypomniała podobny napad w lutym tego roku w mieście Kizlar w Dagestanie na północnym Kaukazie. 22-letni mężczyzna zastrzelił wówczas pięć kobiet, które po nieszporach w prawosławnej cerkwi św. Jerzego wychodziły ze świątyni. Zabójca został zabity przez policję. Do zamachu przyznało się natychmiast terrorystyczne Państwo Islamskie. Gazety cytowały relację księdza, który słyszał, jak zabójca wołał „Allahu Akbar!”.",,
Słońce warte miliardy. Rynek fotowoltaiki w Polsce rośnie w rekordowym tempie,"W ciągu dekady wartość rynku fotowoltaiki w Polsce może wzrosnąć do nawet 80 mld zł. Z szacunków Stowarzyszenia Energii Odnawialnej (SEO) wynika także, że w perspektywie 8-10 lat w krajowym systemie energetycznym znajdzie się miejsce na 16-20 GW energii ze słońca. Jak zauważa „Dziennik Gazeta Prawna” to dużo lepsze prognozy niż założenia resortu energii, który w dwa razy dłuższym czasie – do 2040 roku – spodziewał się osiągnąć z fotowoltaiki 20 GW.","Na powodzeniu tej gałęzi przemysłu energetycznego zarobią m.in. dystrybutorzy, monterzy, banki, a w końcu – także użytkownicy końcowi. To zresztą dla nich we wrześniu minister energii Krzysztof Tchórzewski uruchomił program „Mój prąd”. W jego ramach indywidualni nabywcy paneli słonecznych o mocy 2-10 kW mogą otrzymać zwrot nawet połowy kosztów instalacji – maksymalnie jednak do 5 tys. zł. Według założeń program przyniesie około 200 tys. instalacji, co ma przełożyć się na co najmniej 1 GW mocy z fotowoltaiki. To właśnie fotowoltaika jest najszybciej rozwijającym się sektorem OZE pod względem przyrostu energii. – Według danych Polskich Sieci Elektroenergetycznych na koniec 2018 r. łączna moc zainstalowana wyniosła 471,5 MW, a 1 października 2019 r. było to już 1007,2 MW, co oznacza ponad 100-proc. przyrost. Udało się nam więc przekroczyć magiczny poziom 1 gigawata – powiedziała minister przedsiębiorczości i technologii Jadwiga Emilewicz, cytowana przez „DGP”.Od tego roku funkcjonuje także ulga w podatku dochodowym dla osób fizycznych, w ramach której przedsiębiorcy – w ciągu sześciu lat – mogą odliczyć nawet 53 tys. zł za zakup solarów.",,
"„Polsko, wielki kraju”. Prezydent Trump złożył gratulacje",Prezydent USA Donald Trump przekazał na Twitterze życzenia Polakom z okazji setnej rocznicy odzyskania niepodległości. Specjalne oświadczenie wydał również premier Kanady Justin Trudeau.,"„Polsko, wielki kraju. Gratulacje w setną rocznicę odzyskania niepodległości. Nigdy nie zapomnę czasu spędzonego w Polsce!” – napisał Trump. Do wpisu dołączył zdjęcie ze przemówienia wygłoszonego 6 czerwca ubiegłego roku na Placu Krasińskich.Prezydent USA przebywa obecnie we Francji, gdzie przyjechał na uroczystości setnej rocznicy zakończenia pierwszej wojny światowej.Oświadczenie upamiętniające stulecie odzyskania przez Polskę niepodległości wydał również premier Kanady. „To wydarzenie to wspaniała okazja do refleksji nad historią Polski i jej licznymi osiągnięciami od momentu odzyskania niepodległości 11 listopada 1918 r. To również okazja, by podkreślić wybitny wkład Kanadyjczyków polskiego pochodzenia w sukces kanadyjskiego narodu na wszelkich polach” - napisał Trudeau, który również przebywa obecnie we Francji.",,
Beata Szydło prosi o zawieszenie strajku na czas egzaminów. Nauczyciele – o czas do namysłu,"„Solidarność” jest gotowa do podpisania porozumienia z rządem, ale chcemy porozumienia ze wszystkimi centralami związkowymi; rząd jest otwarty na kontynuację rozmów – powiedziała wicepremier Beata Szydło we wtorek, po rozmowach z przedstawicielami strajkujących nauczycieli.","Jak powiedziała Szydło, „Solidarność” zaakceptowała 15-procentowe podwyżki.– Pozostałe centrale związkowe przedstawiły swoje propozycje, które również niewiele odbiegają od propozycji poprzednich, czyli 1000 zł. Są nieco zmniejszone, ale w sumie jest to kwota ok. 12 mld zł, które musiałyby być w tym roku wyłożone z budżetu państwa – dodała. Wicepremier poprosiła stronę związkową, by ta rozważyła zawieszenie strajku na czas egzaminów. Związki poprosiły, o czas do jutra do godz. 13, tak by obie strony mogły rozważyć propozycje. Prezes ZNP Sławomir Broniarz stwierdził, że związkowcy nie mogli zgodzić się na zawieszenie protestu na czas egzaminów w zamian za obietnicę rozmów. – Strona związkowa przedstawiła swoją propozycję, ona jest wyjściem naprzeciw propozycjom strony rządowej – powiedział Broniarz. Dodał, że postulat ZNP w sprawie 30-procentowego wzrostu wynagrodzeń, obudowany „o uruchomienie wzrostu dodatku stażowego, będzie także z satysfakcją przyjęty przez nauczycieli”. – Natomiast nie mogliśmy pozytywnie odpowiedzieć na propozycję rządu zawieszenia protestu na czas egzaminów w zamian za obietnicę rozmów. To byłoby zbyt daleko idące z naszej strony i nadmierne zaufanie do strony rządowej – powiedział szef ZNP. – Dzisiaj nie ma żadnego powodu, abyśmy –  mając na stronie 1,3 mld zł, a oczekując wielokrotności tej kwoty – taką decyzję podjęli, choćby w kontekście (...) tego ogromnego poruszenia środowiska nauczycielskiego – stwierdził. Forum Związków Zawodowych oraz Związku Nauczycielstwa Polskiego wystosowało propozycję dotyczącą wzrostu wynagrodzeń nauczycieli. Mowa o wzroście o 30 proc. w stosunku do dotychczasowych wynagrodzeń.Pensje nauczycieli stażystów miałyby być większe o 725,10 zł, nauczycieli kontraktowych o 746,10 zł, nauczycieli mianowanych o 847, 20 zł, a nauczycieli dyplomowanych o 995, 10 zł. Dodatkowo, postuluje się też „uwolnienie” dodatku za wysługę lat ponad 20 proc.",,
"Wicepremier Włoch: Ilu migrantów przyjmiemy? Zero, już to mamy za sobą","Szef MSW Włoch, wicepremier Matteo Salvini, wykluczył w niedzielę możliwość przyjęcia migrantów z dwóch statków czekających na Morzu Śródziemnym na zgodę na wpłynięcie do jednego z portów w Europie. O udzielenie pomocy 49 migrantom zaapelował papież Franciszek.","– Ilu migrantów przyjmiemy? Zero, już to mamy za sobą – powiedział Salvini w nagraniu na Facebooku w kolejnym dniu kryzysu wokół dwóch statków organizacji pozarządowych Sea Watch 3 i Sea Eye, które od ponad dwóch tygodni stoją w pobliżu Malty i czekają na przyjęcie w jednym z portów.Włoskie porty od lata 2018 roku są zamknięte dla jednostek należących do NGO i zabierających migrantów z dryfujących łodzi i pontonów. Lider Ligi i minister spraw wewnętrznych oświadczył: „Podpisałem zgodę na przyjęcie we Włoszech setek kobiet i dzieci, uznanych za uchodźców przez poważne organizacje. We Włoszech będzie ich przyszłość”. Przypomniał, że osoby, które uciekają przed wojną, przybywają do Włoch samolotem. Tak odniósł się do otwartego przed kilkoma laty korytarza humanitarnego dla uchodźców z Syrii. – Dla przemytników ludzi włoskie porty są, były i będą zamknięte. Dzięki temu przerzutowi ludzi przemytnicy kupują broń i narkotyki. Nie będę wspólnikiem tych, którzy sprzedają ludzi, by potem kupić broń i narkotyki – podkreślił Salvini. Organizacjom pozarządowym zarzucił, że nie zastosowały się do wydanych im zaleceń. – Dla tych, którzy zarabiają kosztem ludzi, nie ma portu – dodał. Ogłosił też: „Nie ustąpię; to kwestia sprawiedliwości. Do Włoch przybywają ci, którzy mają do tego prawo”. – Gdybym chciał wyjechać do Australii, zapytaliby mnie, jaką mam pracę, ile mam pieniędzy i jaki jest mój stan zdrowia. To samo robi się w Kanadzie i gdzie indziej. Jeśli przez lata inni pokazywali, że nie ma obowiązków, teraz nadszedł Salvini – powiedział. Wyraził opinię, że „nie istnieją tylko prawa, bo są też obowiązki”. Włoski wicepremier, odnosząc się do nowych, zaostrzonych przepisów migracyjnych, zawartych we wprowadzonym niedawno w życie dekrecie bezpieczeństwa, wyjaśnił, że na jego mocy odesłane do domu zostaną tysiące „udawanych uchodźców, którzy przybywają, by handlować narkotykami, napadać i rozrabiać”. W oświadczeniu na portalu społecznościowym Salvini powiedział też, że w ostatnich latach do Włoch przypłynęło „prawie milion osób”. – Stop. Dobre serce musimy mieć przede wszystkim dla pięciu milionów ubogich Włochów. Mówię to temu, kto zachęca mnie do tego, bym miał dobre serce. Niech orędownicy gościnności okażą ją pięciu milionom ubogich Włochów – zaapelował. – Nie chcę widzieć kobiet i dzieci na łodziach. Przemytnicy muszą zmienić fach albo planetę, a ci, którzy są ich wspólnikami, nie otrzymają nigdy mojego wsparcia – zapewnił wicepremier. Wyraził przekonanie, że to dzięki nowemu rządowi w Rzymie spadła liczba nielegalnych imigrantów w UE. „Koniec z przemytem ludzi. Ja idę naprzód – zadeklarował Salvini. W niedzielę podczas spotkania z wiernymi w Watykanie papież Franciszek zaapelował do europejskich przywódców o udzielenie pomocy migrantom z dwóch statków organizacji pozarządowych, które stoją na morzu. Nie przyjął ich żaden kraj. – Od wielu dni 49 osób uratowanych na Morzu Śródziemnym znajduje się na pokładzie dwóch statków NGO w poszukiwaniu bezpiecznego portu, gdzie mogą zejść na ląd. Kieruję żarliwy apel do przywódców europejskich o to, aby okazali konkretną solidarność tym osobom – mówił papież. Wstępną gotowość przyjęcia grupy ludzi wyraziły Niemcy i Holandia, uzależniając to od przyłączenia się do tej operacji także innych państw UE. Odmawia tego Malta, w pobliżu której stoją jednostki. Premier tego kraju Joseph Muscat, tłumacząc swój sprzeciw, powiedział w wywiadzie radiowym: „Rząd musi znaleźć równowagę między ochroną życia ludzkiego i ochroną Malty i jej bezpieczeństwa, unikając zagrożenia dla nich”. Zamknięcie portów we Włoszech dla wszystkich jednostek NGO zabierających na swoje pokłady migrantów z dryfujących łodzi to element zaostrzenia polityki migracyjnej nowego rządu w Rzymie. Sprawa dwóch statków wywołała poważne podziały we włoskiej koalicji. Wicepremier Luigi Di Maio z Ruchu Pięciu Gwiazd opowiedział się za przyjęciem pięciu kobiet i siedmiorga dzieci z obu statków. Za tym samym opowiada się też minister infrastruktury i transportu Danilo Toninelli z tej samej formacji. I on zarzucił organizacjom pozarządowym, że złamały obowiązujące zasady i zabrały migrantów z wód libijskich. Trwają negocjacje z udziałem Komisji Europejskiej w sprawie rozwiązania kryzysu wokół dwóch statków.",,
Morawiecki: Nasza propozycja ma zapobiec chaosowi w sądownictwie,"– Żadne poważne państwo nie mogłoby sobie pozwolić na to, że jedni sędziowie kwestionują możliwość powoływania oraz wydawania wyroków i podejmowania decyzji przez innych sędziów – podkreślił we wtorek premier Mateusz Morawiecki. Jak dodał, projekt PiS ma zapobiec chaosowi w sądownictwie.","Premier był pytany we wtorek o planowaną reformę w sądownictwie, czy propozycje w projekcie PiS, nie idą za daleko oraz czy mogą być z tego jakieś konsekwencje dla Polski, np. finansowe.– Zastanówmy się, czy jakieś poważne państwo, na przykład Zachodniej Europy mogłoby sobie pozwolić na to, że jedni sędziowie kwestionują możliwość powoływania oraz wydawania wyroków i podejmowania decyzji przez innych sędziów, do jakiego stanu taka sytuacja by prowadziła? – odparł Morawiecki. Jak ocenił, „taka sytuacja prowadziłaby do stanu chaosu w sądownictwie i żadne poważne państwo oczywiście na coś takiego sobie nie może pozwolić”.– W związku z tym warto, żeby przypomnieć środowisku sędziowskiemu, jakie standardy panują w Europie Zachodniej. W Europie Zachodniej – na której bazujemy nasze zmiany, zmiany które się teraz pojawiły, jako propozycja w Sejmie, a przede wszystkim w oparciu o ustawę niemiecką i ustawę francuską - otóż tam panują zdecydowanie zasady apolityczności sędziów – podkreślił szef rządu. „Musimy zabezpieczyć porządek w ramach wymiaru sprawiedliwości”  Jak zaznaczył, według francuskiej ustawy, sędzia na przykład „nie może się angażować w takie działania, w jakie angażują się niestety niektórzy, nieliczni na szczęście, sędziowie w Polsce”.– W związku z tym, żeby zapobiec temu chaosowi, zapobiec w jakim sensie też bałaganowi w tym obszarze wymiaru sprawiedliwości, ta propozycja została sformułowana – dodał. Według szefa rządu warto też sięgnąć do zapisów niemieckich ustaw i francuskich, gdzie – jak mówił – „konsekwencje dyscyplinarne poszły dużo dalej”.– W Niemczech na przykład są konsekwencje również karne. U nas te propozycje tak daleko, jak niemieckim nie idą, i tak daleko, jak francuskie również nie idą, natomiast zdecydowanie musimy zabezpieczyć porządek w ramach wymiaru sprawiedliwości – zaznaczył premier.Jak zaznaczył, jeśli można mieć wątpliwość co do statusu niektórych sędziów, czy grup sędziów, to „chyba przede wszystkim do tych, którzy powołani zostali przez Radę Państwa PRL”. – W związku z tym Rada Państwa tamtych czasów powołująca sędziów, to jest organ - zdaniem niektórych sędziów - właściwy. Natomiast Krajowa Rada Sądownictwa powołana w pełnej zgodzie z konstytucją, a nawet w większej zgodzie z konstytucją, niż poprzednia inkarnacja KRS, jest niewłaściwa. No szanowni państwo, ja takiej logiki nie pojmuję – oświadczył Morawieckiej.– Myślę, że wszyscy obywatele RP coraz więcej się zastanawiają i powinni się zastanowić nad tym, jaki jest rzeczywiście status sędziów powołanych przez Radę Państwa PRL – dodał premier.W czwartek posłowie PiS złożyli w Sejmie obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze.",,
"Kukiz: zdrowy, silny mężczyzna – co to za uchodźca?","– Wcześniej, gdy była mowa o przyjęciu 2 tys. uchodźców przez Polskę, byłem za tym. Rzuciłem taki pomysł, po zaleceniu papieża Franciszka, aby w każdej z 10 tys. parafii w Polsce, rozparcelować po jednej rodzinie. Ale przeszło mi, kiedy się dowiedziałem, że to znacznie większa liczba – stwierdził Paweł Kukiz, gość „Minęła dwudziesta” w TVP Info. Zdaniem Kukiza, tzw. uchodźcy „są w większości migracją zarobkową”, bo większość to sprawni mężczyźni.","Z każdym tysiącem imigrantów wzrasta zagrożenie terrorystyczne – napisał Paweł Kukiz w liście otwartym do szefa Rady Europejskiej Donalda Tuska i przewodniczącego Parlamentu Europejskiego Martina Schulza. „Apeluję: miejcie i wy odwagę, apeluję o to, by odważnie spojrzeć w oczy faktom, dotyczącym fali imigracji do Europy, faktom, które przeczą oficjalnej narracji, podawanej przez główny nurt mediów i polityki"" – napisał Kukiz i dodał:  „Jeśli w krajach, z których pochodzą jest tak źle, że muszą emigrować młodzi mężczyźni, to czy jednocześnie jest tak dobrze, że mogą w nich pozostać kobiety i dzieci. Miejcie odwagę dostrzec, że z każdym dniem i z każdym kolejnym tysiącem imigrantów wzrasta w Europie zagrożenie terrorystyczne. Jakim prawem przemilcza się informacje o terrorystach z Państwa Islamskiego wśród imigrantów”. „Przeszło mi” W programie „Minęła dwudziesta”, Paweł Kukiz potwierdził, że zmienił swoje stanowisko w sprawie fali emigrantów. – Wcześniej, gdy była mowa o przyjęciu 2 tys. uchodźców przez Polskę, byłem za tym. Rzuciłem taki pomysł, po zaleceniu papieża Franciszka, aby w każdej z 10 tys. parafii w Polsce, rozparcelować po jednej rodzinie. Ale przeszło mi kiedy się dowiedziałem, że to znacznie większa liczba – wyjaśniał. – Tak samo, jak po pewnych doświadczeniach, przeszło mi z Ukrainą – dodał. Kukiz przekonywał, że nie można nazywać uchodźcą, zdrowego, silnego, młodego mężczyzny. – Co to jest za mężczyzna? Czy to na pewno uchodźca, czy też może emigrant zarobkowy? – pytał retorycznie.",,
Kandydat Demokratów wyprzedza Trumpa,"Joe Biden, były wiceprezydent USA za prezydentury Baracka Obamy, wyprzedził prezydenta Donalda Trumpa w sondażu o 6 pkt. W czwartek Biden ogłosił, że będzie ubiegał się o mandat Demokratów w wyborach prezydenckich w 2020 roku.","Według badania ośrodka Hill-HarrisX, 43 proc. Amerykanów zagłosowałoby w wyborach na Bidena, podczas gdy Trumpa poparłoby 37 proc. wyborców. 15 proc. ankietowanych nie miało jeszcze zdania, a 5 proc. zagłosowałoby na innego kandydata – podaje dziennik „The Hill”. Z sondażu wynika, że Trump ma nieznaczną przewagę nad Bidenem – 43 do 42 proc. – tylko wśród wyborców, którzy przekroczyli 50 rok życia. Były wiceprezydent ma najwięcej zwolenników wśród osób w przedziale wiekowym od 35 do 49 lat. Również w piątek Reuters podał, że w ciągu 24 godzin od ogłoszenia decyzji o wystartowaniu w wyborach Biden zdołał zebrać 6,3 mln dol. na kampanię wyborczą. 76-letni Biden jest już 20. politykiem, który ogłosił, że ubiega się o nominację Partii Demokratycznej, ale stał się natychmiast faworytem w tym wyścigu. W opublikowanym we wtorek sondażu Reutera i instytutu Ipsos Biden uzyskał największe – 19-procentowe – poparcie wśród zwolenników Demokratów oraz wyborców niezależnych.",,
"Mazurek: Platformo, połóż karty na stół, nie rzucaj w nas pomówieniami","Platformo, nie kłam. Jeśli masz jakiekolwiek atuty, jakiekolwiek zarzuty, to połóż karty na stół, a nie rzucaj w nas pomówieniami i insynuacjami – apelowała we wtorek rzeczniczka PiS Beata Mazurek, odnosząc się do publikacji Onet-u dotyczącej premiera Mateusza Morawieckiego.","W poniedziałek portal Onet opublikował artykuł zatytułowany „Afera taśmowa. Kelnerzy obciążają Morawieckiego”, w którym dziennikarze powołują się na akta afery taśmowej, do których mieli dotrzeć. Według informacji Onetu kelnerzy skazani w wyniku afery taśmowej obciążyli w swoich zeznaniach obecnego premiera, w latach 2007-2015 prezesa banku BZ WBK. Na jednej z taśm – jak podał portal – „Morawiecki miał dyskutować o zakupie nieruchomości na tzw. Słupy”We wtorek Onet opublikował inną taśmę, na której znalazł się zapis rozmowy premiera Morawieckiego w 2013 r. m.in. z prezesem PKO BP Zbigniewem Jagiełłą, prezesem PGE Krzysztofem Kilianem i jego zastępczynią Bogusława Matuszewską. To w tej rozmowie pada m.in. kwestia rozważania kandydatury Morawieckiego na szefa resortu Skarbu Państwa w rządzie Donalda Tuska. Fragmenty stenogramu z tej rozmowy ujawniły w 2016 r. „Newsweek” i Radio Zet.Premier Morawiecki ocenił w poniedziałek, że „afera podsłuchowa” to „afera PO”. – Ta afera to afera Platformy Obywatelskiej. Za chwilę może się okazać, że afera „zegarkowa”, „hazardowa” czy „vatowska” to (też) są afery Prawa i Sprawiedliwości. Sorry panowie, ale to niestety wasze afery. Tą żabę też trzeba połknąć – powiedział Morawiecki w Polsat News, pytany o publikację.Do wiadomośc Onet-u odniosła się  również Beata Mazurek, która napisała na Twitterze. – To jest sprawa sprzed czterech lat. Odgrzewane jedzenie nie zawsze jest zdrowe. Gdyby rzeczywiście cokolwiek było na rzeczy, czy pani uważa, że Platforma by nam tymi taśmami nie przyłożyła w wyborach w 2015 r.? – pytała Mazurek, zwracając się do jednej z dziennikarek, która obecna była na wtorkowej konferencji prasowej.– Proszę państwa, traktujemy się poważnie – dodała rzeczniczka PiS. Mazurek zaapelowała: „Platformo, nie kłam – jeśli masz jakiekolwiek atuty, jak masz jakiekolwiek pomysły, jak masz jakiekolwiek zarzuty, to połóż karty na stół, a nie rzucaj w nas pomówieniami i insynuacjami”.Do publikacji odniósł się również szef Kancelarii Prezesa Rady Ministrów Michał Dworczyk.",,
"Szukał lokalizacji do serialu o kartelach narkotykowych, został zastrzelony","Kolejne brutalne morderstwo w opanowanym przez kartele narkotykowe meksykańskim stanie Hidalgo. Tym razem śmierć z rąk zabójców spotkała niejakiego Carlosa Muñoza Portala, który poszukiwał lokalizacji do serialu „Narcos” traktującym o kartelach.","Informację o śmierci mężczyzny przekazała platforma Netflix, która produkuje ten cieszący się ogromną popularnością serial. „Jesteśmy wstrząśnięci tragedią, która spotkała cenionego skauta. Składamy nasze kondolencje rodzinie” – napisano w oświadczeniu.Ciało Muñoza podziurawione kulami znaleziono w aucie na przedmieściach San Bartolo Actopan w stanie, który ma jeden z najwyższych współczynników morderstw całym Meksyku. Tylko w lipcu doszło tam do 182 takich zbrodni. W całym kraju współczynnik wynosi aż 12,2 zabójstwa na 100 tys. mieszkańców.Policja wszczęła dochodzenie w sprawie śmierci Muñoza, który poszukiwał lokalizacji dla takich produkcji jak „Szybcy i wściekli” czy „Apocalypto”.",,
Zjednoczona Prawica zmieni po wyborach konstytucję? „To nasz cel i jest realny”,"Politycy Prawa i Sprawiedliwości coraz głośniej mówią o możliwej zmianie konstytucji w przyszłej kadencji Sejmu. – To jest nasz cel rzeczywiście i z sondaży wynika, że to jest realna sytuacja. Daje to komfort rządzenia. Obecna konstytucja została przyjęta wiele lat temu i się trochę zdezaktualizowała. Zmiany byłyby potrzebne – zdradził portalowi tvp.info poseł Porozumienia Zbigniew Gryglas.","O zmianie konstytucji mówił podczas pikniku rodzinnego w Dygowie prezes PiS Jarosław Kaczyński. – Przyjdzie taki dzień, że zmienimy konstytucję na potrzebną. Na taką, która będzie gwarantowała prawdziwą demokrację, prawdziwą wolność i prawdziwą równość, która jest dzisiaj łamana. Taka będzie ta konstytucja. Będzie jasna, wyraźna, sformułowana w ten sposób, żeby były jak najbardziej utrudnione różne pokrętne interpretacje – prezes szef rządzącej partii. Portal wPolityce.pl opublikował sondaż pracowni Social Changes. Wynika z niego, że PiS mógłby liczyć na 46,7 proc. głosów, PO – 25,7 proc., SLD – 6,2 proc., PSL – 5,9 proc., Wiosna – 5,7 proc., Kukiz'15 – 3,2 proc., Wolność – 2,2 proc., Nowoczesna – 1,2 proc., Federacja dla Rzeczypospolitej – 0,9 proc. a Ruch Narodowy na 0,9 proc. Drugi wariant uwzględnia tworzące się koalicje. Zjednoczona Prawica ma 45,9 proc. głosów, PO-KO – 29,9 proc., Lewica – 11 proc., Koalicja Polska (PSL i Kukiz'15) – 9,2 proc. i Konfederacja – 4 proc.  Socjolog Marcin Palade opublikował na Twitterze prognozy podziału mandatów po jesiennych wyborach. Wynika z nich, że PiS poprawi znacząco swój stan posiadania w zachodniej Polsce, która do tej pory uchodziła za bastion opozycji. Łącznie rządząca partia może zdobyć od 246 do 298 mandatów. Do zmiany konstytucji potrzeba dwóch trzecich głosów. W Sejmie zasiada 460 posłów. W przypadku obecności wszystkich to więc 307 głosów. W praktyce ustawę zasadniczą można jednak zmienić mniejszą liczbą głosów. Głosowanie będzie bowiem ważne, jeśli będzie w nim uczestniczyć co najmniej 230 posłów, czyli połowa ustawowej liczby. Wtedy dwie trzecie to znacznie mniej głosów niż 307.Zjednoczona Prawica z satysfakcją patrzy na rosnące poparcie w zachodnich i północnych województwach. – Wyrzucamy na śmietnik ten nieszczęsny, rzekomo trwały podział na dwie Polski: Polskę zachodnio-północną i Polskę południowo-wschodnią, gdzie jedna była królestwem Platformy, a druga królestwem Prawa i Sprawiedliwości – stwierdził w rozmowie z portalem tvp.info eurodeputowany Prawa i Sprawiedliwości Ryszard Czarnecki. Jego zdaniem w nowej ustawie zasadniczej powinna się znaleźć odpowiedź czy Polska będzie krajem z większą rolą prezydenta czy też premiera.  W rekordowy wynik PiS-u i możliwość zmiany konstytucji nie wierzą jednak politycy PO. - Koalicja Obywatelska wygra wybory parlamentarne. Na taki scenariusz się przygotowaliśmy. Wiemy, że to jest dobre dla Polski, więc nie komentujemy jakiś bzdurnych analiz - powiedział dziennikarzowi portalu tvp.info poseł PO Mariusz Witczak.",,
Poseł Nowoczesnej popiera homomałżeństwa z adopcją. PiS: To sprzeczne z konstytucją,"Zjednoczona Prawica zaskoczona wypowiedzią sekretarza sztabu Koalicji Obywatelskiej. W RMF FM Adam Szłapka z Nowoczesnej opowiedział się za małżeństwami homoseksualnymi z prawem do adopcji dzieci. – Nie ma jasności, czy Platforma Obywatelska w swoim programie nie proponuje rozwiązań, które są sprzeczne z polską konstytucją. W konstytucji jest zapisane, że małżeństwo to związek mężczyzny i kobiety. Jeżeli ktoś chce zmienić definicję małżeństwa, to musi to nastąpić na drodze zmiany konstytucji – powiedział portalowi tvp.info senator PiS Jan Maria Jackowski.","– Pan jest zwolennikiem małżeństw homoseksualnych? – spytał posła Robert Mazurek. –  Jestem zwolennikiem równości małżeńskiej. – Czyli małżeństw homoseksualnych również? – dopytał dziennikarz. – Tak – odpowiedział Adam Szłapka. – Czy jest pan zwolennikiem adopcji dzieci przez pary homoseksualne? – kontynuował dziennikarz RMF FM. – Jestem zwolennikiem równości. W tym się to zawiera, żeby związki partnerskie mogły adoptować dzieci – odpowiedział sekretarz sztabu KO. – Nasi konkurenci polityczni bardzo często mówią o konstytucji. Powinni przeczytać w niej, że małżeństwo to związek kobiety i mężczyzny, co stanowi rodzinę – stwierdziła w rozmowie z portalem tvp.info eurodeputowana PiS Jadwiga Wiśniewska. – Państwo ma obowiązek wspierać rodzinę. Wypowiedź pana posła Szłapki wpisuje się dokładnie w to, co mówił wiceprezydent Warszawy Paweł Rabiej: najpierw związki partnerskie, a potem adopcja dzieci przez pary homoseksualne. Na to naszej zgody absolutnie nie będzie – zapewniła Wiśniewska. Zbigniew Konwiński z PO zasugerował, że wypowiedź Szłapki to jego prywatne poglądy. – W programie Koalicji Obywatelskiej jest wpisana kwestia związków partnerskich rozumianych jako możliwość wspólnego rozliczenia się z fiskusem, dostępu do informacji o chorobie, współdecydowania o ważnych sprawach drugiej osoby. Kwestia związków partnerskich w 70-80 proc. dotyczy par heteroseksualnych. Uważamy, że ludziom trzeba ułatwić życie, a nie im przeszkadzać – mówił nam poseł PO.",,
Potężna eksplozja w rosyjskiej bazie wojskowej [WIDEO],"W jednostce wojskowej w miejscowości Kamienka – na terenie rosyjskiego Kraju Krasnojarskiego – doszło do silnej eksplozji. Ludzie z pobliskich wsi są ewakuowani – podają rosyjskie media. Nie wiadomo, czy ktokolwiek ucierpiał w wyniku eksplozji. Do sieci trafiło nagranie z chwili wybuchu.",,,
Ronald McDonald na krzyżu. Instalacja zostanie usunięta z muzeum,"Na skutek silnych protestów muzeum w izraelskiej Hajfie musi usunąć z wystawy dzieło sztuki przedstawiające ukrzyżowanego Ronalda McDonalda. Burmistrz Einat Kalisch-Rotem zapowiedziała, że nastąpi to „tak szybko, jak to będzie możliwe” i wyraziła ubolewanie, że wspólnocie chrześcijańskiej „sprawiło to ból”.","Jednocześnie pani burmistrz potępiła przemoc, do jakiej doszło podczas protestów, kiedy to raniono kamieniami trzech policjantów. Organizacja praw obywatelskich ACRI skrytykowała decyzję o rozmontowaniu instalacji nazywając to „kapitulacją wobec przemocy”. Zwrócono też uwagę, że wyrządza to „poważne szkody” wolności sztuki.Dzieło „McJesus” fińskiego artysty Jani Leinona przedstawia ukrzyżowaną maskotkę właściciela sieci fast food McDonald`s. Przeciwko tej instalacji protestowały setki chrześcijan, starając się wejść siłą do muzeum. W ubiegłym tygodniu rzucono na muzeum ładunek zapalający. O usunięcie z wystawy kontrowersyjnego dzieła apelowali wysokiej rangi przedstawiciele Kościołów, a także izraelska minister kultury Miri Regev.Obok pracy fińskiego artysty z krytyką spotkało się też przedstawienie Maryi oraz Chrystusa jako Barbie i Kena. Po protestach zdecydowano, że te postaci będą pokazywane osobno, przesłonięte zasłoną. To wygrodzone pomieszczenie oznaczone zostanie wskazówką, że eksponowane w nim dzieła mogą mieć potencjalnie obraźliwy charakter.Po protestach kierownictwo muzeum wydało oświadczenie, w którym podkreśla, że „dyskusja o sztuce, cokolwiek ona przedstawia, nigdy nie może się przeradzać w przemoc i musi być prowadzona w poszanowaniu, nawet w sytuacjach kontrowersyjnych”. Tłumaczono, że dzieło dotyczące McDonalda wskazuje na cyniczne wykorzystywanie symboli religijnych przez wielkie koncerny. Wystawa „Święte dobra” czynna jest już od sierpnia i zostanie zamknięta w lutym.",,
"Żałoba wśród niemieckich kibiców. Nie wierzą, że jadą do domu [WIDEO]","Niemieccy kibice byli zrozpaczeni obserwując, jak ich drużyna odpada z mundialu, po tym, jak w środę doświadczyli porażki 2:0 w meczu z Koreą Południową. Niemcy odpali w rundzie otwarcia po raz pierwszy od 80 lat.",,,
Stan wyjątkowy i wojskowa ochrona newralgicznych punktów w Egipcie,"W Egipcie w niedzielę ogłoszono trzymiesięczny stan wyjątkowy. Prezydent Abd el-Fatah es-Sisi zlecił też skierowanie wojska do ochrony kluczowej infrastruktury kraju. Decyzje są związane z zamachami bombowymi, jakich w Niedzielę Palmową dokonali bojownicy tzw. Państwa Islamskiego (IS) na dwa koptyjskie kościoły. Zginęły co najmniej 43 osoby.","Pierwszy zamach miał miejsce w kościele w mieście Tanta w delcie Nilu. Zginęło tam 27 osób, a 77 zostało rannych – podały władze. W kilka godzin później zamachowiec samobójca zdetonował ładunek wybuchowy przed koptyjską katedrą w nadmorskiej Aleksandrii, zabijając 16 ludzi, w tym trzech policjantów i raniąc 40 osób. „Ugrupowanie należące do Państwa Islamskiego (IS) przeprowadziło dwa ataki na kościoły w miastach Tanta i Aleksandria” – głosi komunikat podległej IS propagandowej agencji prasowej Amak. Za trzy tygodnie do Egiptu ma przybyć papież Franciszek.",,
Marszałek Podlaskiego: Złożę zawiadomienie do prokuratury na prezydenta Białegostoku,Złożenie zawiadomienia do prokuratury w sprawie niedopełnienia obowiązków przez prezydenta Białegostoku Tadeusza Truskolaskiego zapowiedział marszałek województwa podlaskiego Artur Kosicki. W jego ocenie prezydent powinien był wydać decyzję o zakazie marszów.,"Kosicki odniósł się na konferencji prasowej do sobotniego Marszu Równości w Białymstoku i potępił chuligańskie zachowania, do jakich doszło w trakcie trwania marszu.– Wielokrotnie informowałem prezydenta Białegostoku Tadeusza Truskolaskiego, że może dojść do sytuacji niebezpiecznej 20 lipca w Białymstoku. (...) Pan prezydent dostawał pisma z Komendy Miejskiej Policji w Białymstoku, choćby pismo z 15 lipca, gdzie wskazywano na to, że jeżeli dojdzie do przemarszu zgodnie z jego pierwotną trasą, może dojść do konfrontacji różnych środowisk, może dojść do pewnego niebezpieczeństwa – mówił Kosicki. Marszałek wyjaśnił, że w swoich pismach także wskazywał, że może być niebezpiecznie. Mówił też, że swoje obawy zgłaszały m.in. organizacje pozarządowe. – Będę zgłaszał do prokuratury w Białymstoku zawiadomienie o możliwości popełnienia przestępstwa polegającego na niedopełnieniu obowiązków. To niedopełnienie polega na tym, że pan prezydent nie wydał decyzji o zakazie marszów, a mógł je w mojej ocenie wydać – mówił Kosicki. Zapowiedział, że dokumenty powinny być gotowe we wtorek.Marszałek mówił, że nie zabrania nikomu manifestować, ale – jak mówił – „podjęcie pewnych decyzji o tym, czy mogą manifestować czy nie, wynika z określonego stanu prawnego i faktycznego w danym dniu”. – Te informacje, które spływały do urzędu przed 20 lipca, długo długo przed, wskazywały na to, że może być niebezpiecznie – dodał Kosicki. Baner, który towarzyszył uczestnikom tego przemarszu „Mama i tata największym skarbem świata” z logo pikniku, został po przemarszu użyty przez kontrmanifestantów do blokowania Marszu Równości. Marszałek pytany, czy to baner urzędu, zaprzeczył i powiedział, że to była inicjatywa zewnętrzna mieszkańców, on sprawdził tylko treść i nie zabronił użyć logo pikniku. Dodał, że będzie to wyjaśniane.Wcześniej w poniedziałek złożenie zawiadomienia do prokuratury o podejrzeniu popełnienia przestępstwa przez przedstawicieli PiS w organach władzy samorządowej podczas Marszu Równości w Białymstoku zapowiedział prezydent miasta Tadeusz Truskolaski. W jego ocenie, materiały jednoznacznie pokazują czynny udział w ustawianiu blokad przeciw marszowi przez marszałka województwa Artura Kosickiego, radnego klubu PiS w sejmiku Sebastiana Łukaszewicza, a także p.o. dyrektora gabinetu marszałka Roberta Jabłońskiego oraz radnego miejskiego Henryka Dębowskiego. Pierwszy Marsz Równości przeszedł ulicami Białegostoku w sobotę po południu. Przejście uczestników marszu kilkakrotnie próbowali zablokować kontrmanifestanci, policja musiała użyć gazu. W stronę uczestników rzucano kamieniami, petardami, jajkami i butelkami, wykrzykiwano też obraźliwe słowa. Policja zatrzymała już ok. 30 osób, nie wyklucza kolejnych zatrzymań w miarę analizowania nagrań z tego dnia. Kilka osób, których wizerunki policja opublikowała, zgłosiło się na komendę samych, m.in. mężczyzna, który jest podejrzewany o pobicie 14-latka. Zachowania chuligańskie, do jakich doszło podczas marszu, potępiła m.in. szefowa MSWiA Elżbieta Witek, wiceszef tego resortu Jarosław Zieliński, Rzecznik Praw Obywatelskich Adam Bodnar i b. premier Donald Tusk. Potępiające stanowisko opublikował KEP, a także metropolita białostocki abp Tadeusz Wojda. Środowiska lewicowe zapowiedziały na sobotę „Marsz przeciw przemocy”, który ma przejść ulicami Białegostoku. Z białostockim Marszem Równości solidaryzują się też inne miasta jak Warszawa i Wrocław, gdzie w sobotę mają się odbyć demonstracje.",,
"Posłowie inwestują na giełdzie. Rekordzista ma w akcjach 1,5 mln zł","Wśród polskich posłów jest spora grupa giełdowych graczy. Z raportu przygotowanego przez portal Money.pl wynika, że akcje tych posłów warte są w sumie 7 mln zł, a rekordzista trzyma w portfelu walory za niemal półtora miliona.","Spośród 460 posłów, aż 56 chwali się w oświadczeniach majątkowym akcjami spółek i udziałami w firmach na łączna kwotę 18,1 mln zł. Z tego aż 42 posłów otwarcie przyznaje, że inwestuje na giełdzie. Wśród inwestujących posłów najwięcej jest tych z Platformy Obywatelskiej – 17. Dalsze miejsca zajmują PiS (8) i PSL (6). Największą popularnością cieszą się akcje firm z branży energetycznych takich jak: KGHM (w portfelu pięciu posłów), Tauron (w portfelu sześciu posłów), czy Energa i Bogdanka. Poza tym w portfelach giełdowców znalazły się także walory Ursusa i Lubawy.  Poseł PO rekinem giełdowym Najwięcej w akcje zainwestował Leszek Jastrzębski z Platformy Obywatelskiej. Warszawski poseł ma w swoim portfelu 16,5 mln akcji spółki Advertigo, która notowana jest na giełdzie NewConnect.  Z 1,5 mln zł w papierach wartościowych poseł jest liderem w zestawieniu przygotowanym przez Money.pl. Drugi z kolei poseł, Krzysztof Borkowski  z PSL, ma w akcjach i funduszach inwestycyjnych łącznie 1,2 mln zł. Borkowski inwestuje głównie w spółki sektora energetycznego i bankowego. Trzeci w zestawieniu Jerzy Wenderlich, przeznaczył na fundusz akcji prawie 900 tys. zł.  Przewodniczący SLD Leszek Miller ma problem z określeniem dokładnej wartości posiadanych akcji. W oświadczeniu majątkowym deklaruje, że posiada 30 akcji Petrolinvest, które w jego ocenie warte są 40 zł. To zakłada, że jedna akcja jest warta na rynku 1,33 zł. W rzeczywistości Petrolinvest od sześciu miesięcy jest wart nie więcej niż 19 gr za akcję. Kto zyskał, kto stracił?  Money.pl przeanalizował też kurs akcji spółek, w które od początku roku inwestowali posłowie. Od stycznia największy skok wartości zanotował MIT Mobile, który znajduje się w portfelu Mariusza Grada z Platformy Obywatelskiej. Z każdego zainwestowanego 1 tys. zł w holding działający w obszarze mobilnych usług i marketingu mobilnego można było zarobić 571 zł. Dobrze radzi sobie też Ursus, który zanotował wzrost wartości akcji o 54,63 proc. W polskiego producenta maszyn rolniczych zainwestował John Godson oraz Henryk Smolarz (obaj z PSL). Na drugim biegunie są m.in. inwestycje w Zakłady Przemysłu Jedwabniczego Wistil z Kalisza. Od stycznia kurs spółki spadł o ponad 45,33 proc. Wistil znajduje się w portfelu  Henryka Smolarza (PSL). W zestawieniu najgorzej radzących sobie spółek od początku znajduje się również inna inwestycja Smolarza - TelForceOne. W przypadku posła PSL, co dał zarobić Ursus zabrały właśnie spadające kursy Wistil i TelForceOne.",,
"Sejm pracuje, a Grabiec pod monopolowym „świętuje miesięcznicę bez pochodu”",– Pierwsza miesięcznica bez pochodu to jest naprawdę okazja do świętowania – oświadczył Jan Grabiec. Jeden z internautów nagrał taką wypowiedź rzecznika Platformy Obywatelskiej nocą pod sklepem monopolowym w okolicach Sejmu.,"– Przegrane to będą wybory dla PiS-u! – odpowiada Jan Grabiec na uwagę nagrywającego: „Totalna opozycja po przegranych głosowaniach: »wina i alkohole świata«”.  – To jest właśnie kolejny dzień, który zbliża nas do przegranej PiS-u, stąd nasze dobre humory. Ten poziom arogancji, który dzisiaj widzieliśmy w Sejmie... – tłumaczy Grabiec nie precyzując, czy chodzi o obniżenie poselskich pensji o 20 proc., czy o uchwalenie specustawy o budowie Centralnego Portu Komunikacyjnego. W pewnym momencie wpada za to na inny pomysł: – Wie pan co, pierwsza miesięcznica bez pochodu to jest naprawdę okazja do świętowania. Polska wolna od pochodów – mówi Grabiec.– Jak mogą czuć się rodziny ofiar tej katastrofy, jeżeli słyszą tego rodzaju wypowiedzi polityka spod sklepu monopolowego? – pyta w reakcji na to nagranie Adam Bielan. Wicemarszałek Senatu przypomina, że w tragedii pod Smoleńskiem „zginęli również koledzy partyjni pana rzecznika”.",,
Andrzej Duda wręczył Nagrody Gospodarcze Prezydenta RP,"– Oszałamiające są osiągnięcia polskich firm, jeżeli chodzi o jakość i zasięg  ich produkcji,  jeżeli chodzi także o innowacyjność – powiedział w czwartek prezydent. Podczas Kongresu 590 w Jasionce koło Rzeszowa Andrzej Duda wręczył Nagrody Gospodarcze Prezydenta RP.","Gala odbyła się w Centrum Wystawienniczo-Kongresowym Województwa Podkarpackiego.Prezydent podkreślił, że wyłonienie liderów, ostatecznych zwycięzców nie było łatwe. – Wszystkie te firmy są wspaniałe, a państwo jesteście wspaniałymi ludźmi i biznesmenami, o wielkim poczuciu odpowiedzialności – mówił Andrzej Duda.Nagrody zostały przyznane w pięciu kategoriach głównych i dwóch specjalnych. Prezydent przyznał też nagrodę indywidualną. W kategorii Lider Małych i Średnich Przedsiębiorstw laureatem została firma  Delta Zbigniew Różycki,  w kategorii Narodowy Sukces – firma LPP S.A.,  w kategorii Międzynarodowy Sukces  – Olimp Labs sp. z o.o., w kategorii Odpowiedzialny Biznes – Marco Sp. z o.o.,  w kategorii Firma Rodzinna – Ochnik S.A. W ramach kategorii specjalnych, w rywalizacji na najlepszy polski start-up PL zwycięzcą została firma Warsaw Genomics Spółka Komandytowa.Z kolei w kategorii specjalnej Badania i Rozwój – Medical Inventi S.A. Nagrodą indywidualną prezydent wyróżnił  Czesława Langa, byłego kolarza torowego i szosowego, dyrektora generalnego Lang Team i organizatora Tour de Pologne. Wyróżnienie dla firm, które wnoszą wkład w rozwój gospodarki Nagroda Gospodarcza jest przyznawana przez prezydenta raz do roku. To wyróżnienie dla firm, które mają znaczący wkład w rozwój naszej gospodarki, budując pozytywny wizerunek polskiej przedsiębiorczości na całym świecie oraz stanowią wzór dla innych. Kongres 590 w Jasionce Cyberbezpieczeństwo oraz podsumowanie 15 lat członkostwa Polski w UE - m.in. te zagadnienia są poruszane w trakcie rozpoczętego w poniedziałek w Jasionce k. Rzeszowa Kongresu 590. W wydarzeniu, które potrwa do wtorku udział wezmą m.in. prezydent Andrzej Duda oraz premier Mateusz Morawiecki.Kongres, którego głównym celem jest promowanie polskiej gospodarki, swoją nazwę wziął od prefiksu kodu kreskowego, którym oznaczane są towary wytwarzane lub dystrybuowane przez polskie firmy. W tym roku odbywa się po raz czwarty.Wśród tegorocznych gości specjalnych będą m.in. kongresmen USA Tom Reed, prof. Bent Flyvbjerg, który jest jednym z najczęściej cytowanych ekspertów w zakresie planowania i zarządzania projektami oraz współtwórca i partner zarządzający Fundstrat Global Advisors Thomas J. Lee.",,
"Kolejny atak na kościół. Zniszczony pomnik świętego, wybite szyby, napis na drzwiach","Nieznani sprawcy zdewastowali kościół św. Maksymiliana Kolbego w Koninie. Efektem są wybite szyby, zniszczona gablota, napis na drzwiach wykonany czerwoną substancją i uszkodzony pomnik św. Maksymiliana. Policja szuka wandali, sprawa dotyczy zniszczenia mienia – przekazał portalowi tvp.info podkom. Marcin Jankowski, oficer prasowy Komendy Miejskiej Policji w Koninie.","Do sprawy odniósł się na Facebooku radny sejmiku województwa wielkopolskiego Robert Popkowski (Solidarna Polska). „Hejt i nagonka na Księży Katolickich dotyka również Konina. Pisanie krwią na drzwiach Kościoła i wandalizm to smutne skutki tej nagonki” – napisał. Policję o zdarzeniu poinformowała rano jedna z sióstr zakonnych, która opiekuje się świątynią. Funkcjonariusze ustalają, czy wandal działał w pojedynkę, czy było to kilka osób.Szyby wybito w drzwiach wejściowych i kolejnych, znajdujących się wewnątrz kościoła – prawdopodobnie kamieniem, który znaleziono na miejscu. Przed świątynią sprawcy rozbili także znicze i uszkodzili donice z kwiatami.Proboszcz kościoła św. Maksymiliana Kolbego oszacował zniszczenia na 1 tys. zł.",,
"Szydło:  nie ugniemy się pod presją. „Polska jest państwem, które broni wartości”","„Polska próbuje pokazać w tej chwili w Europie, że będąc członkiem Unii Europejskiej – co bardzo cenimy – chce być członkiem UE na równych zasadach i prawach, tak jak najsilniejsze gospodarki”  – mówi premier Beata Szydło  w rozmowie z „Naszym Dziennikiem”. Zaznacza, że  „Polska jest państwem, które broni wartości”.","„My mówimy bardzo silnie: kultura chrześcijańska i społeczna nauka Kościoła powinny być realizowane i nie wstydzimy się tego” – podkreśla Beata Szydło. „Te ataki, które pojawiają się w mediach zagranicznych, szczególnie niemieckich, to próba zmiękczenia Polski, pokazania, że tak jak poprzednicy powinniśmy się godzić na wszystko co się nam narzuca” – zauważa.Beata Szydło zaznaczyła, że jest dla niej „rzeczą niedopuszczalną, że politycy europejscy na podstawie jedynie doniesień medialnych angażują się w walkę polityczną w Polsce”. Premier dodaje, że obecna Unia Europejska zaczyna być narzędziem do realizacji partykularnych interesów dla wybranych grup. Jej zdaniem, akceptacja tego doprowadziła do kompletnie bezkrytycznego przyjmowania tych warunków, które narzuca nam Unia.    „Nie możemy być w UE traktowani jako petent”    „Podkreślam, chcemy być pełnoprawnym członkiem Unii Europejskiej. Jestem przekonana, że mamy Unii wiele do zaoferowania, ale nie możemy być w niej traktowani jako petent, bo jesteśmy dużym rynkiem, dużym państwem i warto się tego nie wstydzić i mówić głośno, że Polacy mają swoje oczekiwania”  – mówi szefowa rządu.Beata Szydło zauważa również, że warto mieć dobre relacje z Niemcami. Jak dodaje jednak, „muszą być one oparte na partnerstwie, a nie dominacji, którą nasz sąsiad próbuje czasem wywierać”.Szefowa rządu zapowiada, że jeszcze w styczniu minister spraw zagranicznych Witold Waszczykowski przedstawi w Sejmie główne kierunki polskiej polityki zagranicznej.",,
Śledztwo ws. wypadku premier. Przeprowadzono eksperyment samochodowy,"Ile czasu potrzeba, by ciężka limuzyna, jaką podróżowała premier Beata Szydło podczas wypadku w Oświęcimiu, wytraciła prędkość przy nagłym hamowaniu? Do eksperymentu, który ma to wyjaśnić, wykorzystano pojazd prezydenta. Został on przeprowadzony w Warszawie, ale nie podano jeszcze żadnych szczegółów.","W piątek prokuratura poinformowała, że 22 marca biegli z Instytutu Ekspertyz Sądowych oraz biegły z Politechniki Krakowskiej przeprowadzili w ramach ekspertyzy porównawcze „badania dynamiki poprzecznej oraz wzdłużnej” samochodu marki Audi A8 L 6,3 Security, jakim poruszała się premier Beata Szydło 10 lutego. Chodziło o kwestie związane z poruszaniem się samochodu tego samego typu, sprawdzenie, jak zachowuje się w sytuacji hamowania, skrętu czy przyspieszenia.We wtorek „Rzeczpospolita” podała, powołując się na prok. Krzysztofa Dratwę z Prokuratury Okręgowej w Krakowie, że „badanie odbyło się w Warszawie z udziałem identycznego audi jak to rozbite w Oświęcimiu. Pojazd wykorzystany do eksperymentu nie ucierpiał”. Prok. Dratwa podał także „Rzeczpospolitej”, że „chodziło o poznanie parametrów technicznych auta, dowiedzenie się, jak taki pojazd zachowuje się w konkretnej sytuacji; biegli prześledzili m.in. tor jazdy i drogę hamowania”. Śledztwo „Rzeczpospolitej”Według rozmówców „Rz” chodziło także „o praktyczne sprawdzenie reakcji kierowcy BOR i zachowania audi w sytuacji, jaka zaistniała w Oświęcimiu”.– Zbadali m.in., ile czasu potrzeba, by ciężka limuzyna wytraciła prędkość przy nagłym hamowaniu. Odpowiedź na to pytanie pomoże ocenić, czy rzeczywiście musiało dojść do wypadku – informuje gazeta. Jak podaje ""Rz"", dwa opancerzone audi A8 L 6,3 security, naszpikowane elektroniką, BOR użytkuje zaledwie od grudnia 2016 r. Kupiono je za ok. 5 mln zł – jedno dla premier, drugie dla prezydenta.Ponadto mimo zapewnień MSWiA, że audi, które wiozło szefową rządu prowadził doświadczony kierowca, okazało się, że akurat tym modelem prawie nie jeździł. „Rzeczpospolita” ustaliła, że nie znalazł się w zespole kierowców, którzy przeszli szkolenie u producenta na tym modelu auta. Dziennik powołuje się także na oficjalne informacje MSWiA, według których „zaraz po wypadku rządowa kolumna jechała z prędkością niewiele ponad 50 km na godziny”.– Według nieoficjalnych ustaleń w ostatnich sekundach przed wypadkiem samochód miał na liczniku ok. 85 km na godzinę – podaje gazeta. Wypadek w OświęcimiuDo wypadku doszło 10 lutego w Oświęcimiu. Policja podała, że rządowa kolumna trzech samochodów (pojazd premier Beaty Szydło jechał w środku) wyprzedzała fiata seicento; jego 21-letni kierowca przepuścił pierwszy samochód, a następnie zaczął skręcać w lewo i uderzył w auto szefowej rządu, które następnie uderzyło w drzewo.W wyniku wypadku poważne obrażenia ciała, utrzymujące się dłużej niż 7 dni, odnieśli premier i jeden z funkcjonariuszy BOR - szef ochrony Beaty Szydło. U drugiego funkcjonariusza BOR – kierowcy pojazdu – stwierdzono lżejsze obrażenia. Beata Szydło do 17 lutego przebywała w Wojskowym Instytucie Medycznym w Warszawie.14 lutego prokuratorski zarzut nieumyślnego spowodowania wypadku usłyszał kierowca fiata Sebastian K. Kierowca nie przyznał się do winy, prokuratura nie podaje treści jego wyjaśnień. Śledztwo w tej sprawie prowadzi zespół trojga prokuratorów z Prokuratury Okręgowej w Krakowie. Nadzór nad śledztwem objęła Prokuratura Regionalna w Krakowie.",,
Ostrzeżenie dla NATO. Rosja chce zawładnąć Arktyką i jej bogactwami,"Brytyjski dziennik „Telegraph” zwrócił w czwartek uwagę na rosyjską ekspansję w Arktyce i ostrzegł  przed wysiłkami Moskwy na rzecz militaryzacji tego regionu i przejęcia kontroli nad jego zasobami naturalnymi, w tym ropą i gazem.","Autor komentarza, dyrektor działu ds. Rosji w konserwatywnym think tanku Henry Jackson Society, Andrew Foxall, podkreślił, że w obliczu rosyjskiej decyzji o otwarciu nowej bazy wojskowej w Arktyce wyrasta ona na „jeden z najgorętszych punktów zapalnych”, obok Syrii, Korei Północnej, Libii i Ukrainy. Wieloletni spór   Komentator zaznaczył, że spór o Arktykę sięga początków rządów rosyjskiego prezydenta Władimira Putina, kiedy Rosja złożyła do Organizacji Narodów Zjednoczonych wniosek o uzyskanie kontroli nad znaczną częścią Oceanu Arktycznego, włącznie z biegunem północnym. „Początkowo wniosek został odrzucony, ale dwa lata temu złożono go ponownie. Jeśli okaże się skuteczny, granice Rosji powiększą się o 463 tys. mil kwadratowych (ok. 1,2 mln km kwadratowych)” – zaznaczył Foxall.  Apetyt na surowce  Jak jednak dodał, spór w niewielkim stopniu dotyczy samego terytorium, a w większym –  znajdujących się tam zasobów naturalnych. Jak wykazało w 2008 r. amerykańskie badanie geologiczne, aż 13 proc. światowych rezerw ropy i 30 proc. rezerw gazu znajduje się w Arktyce. „Rosja chce z nich skorzystać: przyjęta w 2008 roku oficjalna polityka arktyczna jasno mówi o ambicjach Moskwy, żeby zamienić Arktykę w »strategiczną bazę zasobów naturalnych«” - napisał ekspert.Foxall podkreślił, że „w tym celu Rosja spędziła ostatnią dekadę, militaryzując region, prześcigając wysiłki Zachodu” przez prowadzenie m.in. patroli powietrznych i wodnych, a także ustanawiając oddzielne dowództwo wojskowe obejmujące Arktykę i ponownie otwierając byłe sowieckie bazy w tym regionie. „Zachód jest narażony na ryzyko. Stany Zjednoczone mają zaledwie jedną jednostkę przystosowaną do operowania na wodach Arktyki, (...) a Rosja ma ich czterdzieści i przygotowuje kolejnych jedenaście w celu uzyskania kontroli nad szlakiem Morza Północnego i wykorzystania go do przewozu towarów” – dodał. Kluczowy GIUK Ekspert Henry Jackson Society zaznaczył jednak, że dla Londynu kluczowe powinno być tzw. przejście GIUK, czyli obszar między Grenlandią, Islandią i Wielką Brytanią, który „w trakcie zimnej wojny (...) była prawdopodobnie najdokładniej obserwowanym fragmentem oceanu na całej planecie, w czym brytyjska marynarka wojenna odgrywała główną rolę”. Przejście GIUK stwarza możliwość wpłynięcia na Atlantyk od strony Morza Północnego z pominięciem kanału La Manche.",,
Prezes PiS: Edukacja seksualna w szkołach to celowa demoralizacja dzieci,"Wczesną seksualizację dzieci trzeba określić jako celową demoralizację i to taką przeprowadzoną „na zimno”, po to, żeby dziecko skoncentrować na sprawach, o których nie powinno w tym wieku myśleć – powiedział prezes PiS Jarosław Kaczyński.","Podczas rozmowy w Telewizji Trwam był pytany o środowiska LGBT, pod kątem obrony wartości polskiej szkoły. – Polska Plus oznacza obronę tych wartości, taką bardzo zdecydowaną obronę; natomiast Polska Minus oznacza, że ta rewolucja będzie rewolucją zwycięską – podkreślił prezes PiS.Przez „rewolucję zwycięską” Polski Minus – jak wyjaśnił Kaczyński – rozumie wprowadzenie edukacji seksualnej do szkół. – Tak wczesną seksualizację dzieci trzeba określić jako celową demoralizację i to taką na zimno przeprowadzoną, po to, żeby już dziecko skoncentrować na sprawach, o których nie powinno w tym wieku myśleć – podkreślił Kaczyński.Jak dodał, będzie to tworzenie człowieka, który myśli o swojej cielesności, a jest mało zainteresowany innymi kwestiami. Kaczyński określił takie osoby jako „człowieka łatwego do manipulowania”. – Człowieka, który nie przeszkadza różnego rodzaju oligarchiom i pseudoelitom rządzić i załatwiać swoje interesy – podkreślił.",,
„Groźba ataku jest realna”; „Sytuacja osiągnęła punkt krytyczny”,"Sekretarz stanu USA Rex Tillerson ostrzegł, że groźba północnokoreańskiego ataku na Japonię oraz Koreę Południową jest realna. Wezwał też Radę Bezpieczeństwa ONZ do działania, „zanim Korea Północna to uczyni”.","Występując na forum Rady, Tillerson zaapelował do wspólnoty międzynarodowej o ścisłe przestrzeganie nałożonych na Koreę Północną międzynarodowych sankcji oraz zawieszenie stosunków dyplomatycznych z Pjongjangiem, bądź też obniżenie ich rangi.  – Z każdym kolejnym wybuchem i testem rakietowym Korea Północna popycha Azję Północno-Wschodnią i świat coraz bliżej ku niestabilności i szerszemu konfliktowi. Groźba północnokoreańskiego ataku na Seul lub Tokio jest realna – powiedział Tillerson.  Sekretarz stanu USA mówił również, że Stany Zjednoczone nie wykluczają bezpośredniego dialogu z Pjongjangiem. Chiny stawiają na dialog i negocjacje   – Sytuacja na Półwyspie Koreańskim osiągnęła punkt krytyczny, a porozumienie z Pjongjangiem „jest jedynym właściwym rozwiązaniem” – powiedział szef chińskiego MSZ Wang Yi przed spotkaniem ministrów państw należących do Rady Bezpieczeństwa ONZ. – Pokojowe rozwiązanie kwestii nuklearnej na Półwyspie Koreańskim, poprzez dialog i negocjacje, stanowi jedyny słuszny wybór, który jest praktycznym i wykonalnym rozwiązaniem –  powiedział dziennikarzom Wang. Szef chińskiej dyplomacji uważa, że należy powrócić do rozmów w sprawie Korei Północnej w formacie „dwustronnym, trójstronnym lub wielostronnym”. Powtórzył też propozycję Pekinu, który chce wraz z Waszyngtonem i Seulem nakłonić Pjongjang do zrezygnowania z testów nuklearnych i rakietowych w zamian za wycofanie się USA i Korei Południowej ze wspólnych manewrów wojskowych. Dodał, że propozycja ta zyskuje poparcie wielu krajów. „Wszystkie opcje są na stole” Administracja prezydenta Donalda Trumpa deklarowała jak dotąd, że wobec Korei Północnej „wszystkie opcje są na stole”, łącznie z atakiem militarnym. Jednak oficjalne źródła w Waszyngtonie oceniają, że uprzedzający atak jest mało prawdopodobny.  Strategia USA wobec Pjongjangu opiera się obecnie na wywieraniu nacisków na reżim przy współdziałaniu z Chinami, najważniejszym partnerem handlowym Korei Północnej.",,
Jechał chodnikiem i próbował przekupić policjanta. Spieszył się na mecz Polska - Senegal,"Jacek W. próbował wręczyć funkcjonariuszowi bytowskiej policji 100 zł łapówki w zamian za odstąpienie ukarania go mandatem za jazdę autem po chodniku. Tłumaczył, że spieszył się na mecz piłki nożnej. Popełnione przez niego przestępstwo zagrożone jest karą do 10 lat więzienia.","Jak poinformowała w piątek w komunikacie prasowym Prokuratura Krajowa, Jacek W. odpowie przed sądem za próbę wręczenia korzyści majątkowej w kwocie 100 zł funkcjonariuszowi bytowskiej policji w zamian za odstąpienie od wystawienia mandatu. Wykroczenie drogowe, którego dopuścił się Jacek W., polegało na jeździe autem po chodniku. W ten sposób kierowca postanowił ominąć korek drogowy. Mężczyzna w złożonych wyjaśnieniach miał tłumaczyć, że „spieszył się na transmisję meczu Polska-Senegal”. Jak poinformowała PK, „wobec podejrzanego prokurator zastosował środek zapobiegawczy w postaci poręczenia majątkowego w kwocie 10 tys. złotych. Na poczet grożącej mu kary dokonano zabezpieczenia majątkowego w kwocie 2 tys. złotych”.",,
"Wałęsa przestrzega przed UFO i Putinem. „Ziemia się zwinie, wszystkich nas zgniecie” [WIDEO]","– Jak zagrozimy destabilizacją (…) Putinem, atomem (…), oni nam przeszkodzą, przetną na pół, Ziemia się zwinie, wszystkich nas zgniecie – powiedział w Krośnie, podczas spotkania z mieszkańcami miasta, były prezydent Lech Wałęsa, przewidując atak UFO.","W Krośnie podczas spotkania w ramach Klubu Obywatelskiego były prezydent Lech Wałęsa zwrócił uwagę na zagrożenia dla Ziemi ze strony cywilizacji zamieszkujących inne galaktyki. – Na innych galaktykach są (cywilizacje) na trzy razy wyższym poziomie rozwoju intelektualnego. My jesteśmy najniżej – powiedział i ostrzegł przed tym, co mogłoby się stać, gdyby Ziemię odwiedzili kosmici.– Wyższa cywilizacja przyjeżdża, przygląda się, „Co oni tu wyprawiają?” – mówił Wałęsa. – Jak zagrozimy destabilizacją (…) Putinem, atomem (…), oni nam przeszkodzą, przetną na pół, Ziemia się zwinie, wszystkich nas zgniecie – ostrzegł Wałęsa i dodał, że obca cywilizacja „może nas tak przytrzymać pięć tysięcy lat”, a później „przyślą nam Adama i Ewę i od nowa znów będziemy budować świat”. Dlatego zdaniem Wałęsy „to też musimy wziąć pod uwagę” i „musimy się porozumieć”, ponieważ „już pięć czy cztery razy była taka cywilizacja jak nasza. I dochodziło do tego samego momentu, w którym my teraz jesteśmy i nie potrafili się porozumieć – mówił Wałęsa. Jak tłumaczył, wtedy pojawiał się ktoś taki jak obecnie Putin i ta cywilizacja upadała. – Wyciągnijmy z tego wnioski – zaapelował były prezydent.",,
Niemiecki dziennik: Tusk może zostać szefem Europejskiej Partii Ludowej,Donald Tusk jest faworytem w wyścigu o fotel przewodniczącego Europejskiej Partii Ludowej – twierdzi niemiecki dziennik „Frankfurter Allgemeine Zeitung” powołując się na własne ustalenia. Zdaniem „FAZ” z ubiegania się o tę funkcję zrezygnował przewodniczący frakcji EPL w europarlamencie Manfred Weber. Przyczyną był opór wobec nadreprezentacji Niemców wśród piastujących najwyższe funkcje.,"Z ustaleń gazety wynika, że powodem rezygnacji pochodzącego z Bawarii Manfreda Webera z ubiegania się o stanowisko przewodniczącego EPL miał być opór europejskich partii tworzących to ugrupowanie.  Nie chcą one, by politycy pochodzący z Niemiec oprócz stanowiska na czele Komisji Europejskiej mieli jeszcze dwie najważniejsze funkcje w największej partii europarlamentu. „Faworytem jest ustępujący przewodniczący Rady Europejskiej Donald Tusk, który w listopadzie kończy kadencję. Mówi się, że były polski premier obiecał Daulowi we wrześniu, że wkrótce poinformuje o swoich zamiarach” - pisze konserwatywny dziennik. Gazeta dodaje, że szef RE ma tę przewagę nad bawarskim chadekiem, że ma doświadczenie w kierowaniu rządem.",,
Przewrócił się statek płynący do Włoch. Nawet 700 imigrantów mogło zginąć na Morzu Śródziemnym,"Istnieją obawy, że około 700 imigrantów mogło zginąć na
Morzu Śródziemnym, gdy kuter, którym płynęli z Libii do Włoch przewrócił się – podały w niedzielę włoskie media. Podczas wielkiej akcji ratunkowej
znaleziono dotąd 24 ciała, uratowano 28 rozbitków.","Do tragedii doszło w nocy z soboty na niedzielę na wodach międzynarodowych, wodległości 60 mil morskich (111 km) od brzegów Libii.Z pokładu kutra rybackiego pełnego imigrantów wysłano wezwanie o pomoc,które odebrał sztab akcji ratunkowych włoskiej Straży Przybrzeżnej. Jednostkamiała kłopoty z nawigacją. Ogromna akcja ratunkowaNatychmiast na pomoc wysłano portugalski statek handlowy, który znajdował sięnajbliżej miejsca tragedii. Przypuszcza się, że właśnie na widok nadchodzącejpomocy imigranci stłoczeni na dryfującym statku rybackim zebrali się wszyscyprzy jednej burcie i to mogło spowodować jego przewrócenie.W akcji poszukiwania rozbitków uczestniczą statki i samoloty włoskiej straży przybrzeżnej i marynarki wojennej, załogi z Malty oraz jednostki biorąceudział w unijnej operacji patrolowania Morza Śródziemnego – Tryton. Potrzebna pomoc ze strony UEW komentarzach włoskich mediów po tej kolejnej tragedii na Morzu Śródziemnym – być może największej z dotychczasowych – dominuje przekonanie, że Włochyzostały pozostawione same sobie. We Włoszech panuje bowiem przekonanie, żeobecna mała unijna operacja morska Tryton, koordynowana przez agencjęFrontex, jest niewystarczająca.– Potrzebna jest wielka ogólnoeuropejska operacja patrolowania MorzaŚródziemnego – powiedziała w wywiadzie dla włoskiej telewizji rzeczniczkaUrzędu Wysokiego Komisarza ONZ ds. Uchodźców Carlotta Sami. – Prosimy o to odroku i nie mamy odpowiedzi – podkreśliła. Niepokojące daneW ostatnich dniach lawinowo wzrosła liczba nielegalnych imigrantów, którzy dotarli do Włoch drogą morską. W ciągu czterech dni przybyło ich ponad 10 tysięcy.Dane straży przybrzeżnej są potwierdzeniem wcześniejszych prognoz o nasileniu się exodusu z wybrzeży w pogrążonej w chaosie Libii, gdzie – jak informowano – na przerzut do Włoch czekają setki tysięcy uchodźców z wielu krajów Afryki, także subsaharyjskiej.",,
Wójcik o Jurovej: godna następczyni Timmermansa,"– Godna następczyni Timmermansa, który mówił, jak ma funkcjonować Trybunał Konstytucyjny, a był z kraju, gdzie trybunału nie ma. Komisarz Jurova jest z kraju, gdzie nie ma rady sądownictwa – mówił w „Gościu Wiadomości” wiceszef resortu sprawiedliwości Michał Wójcik.","Michał Wójcik, wiceminister sprawiedliwości przypomniał, że unijna komisarz Vera Jurova „wywodzi się z Czech, które mają bardzo ciekawy system”. – Nie mają rady sadownictwa. A mamy rozmawiać między innymi o tym, jak funkcjonuje Krajowa Rada Sądownictwa. Czyli to godna następczyni pana Timmermansa, który mówił, jak ma funkcjonować TK, a był z kraju, gdzie trybunału nie ma. Pani Jurova jest z kraju, gdzie nie ma rady sądownictwa. Gdzie prezydent, żeby powołać kogoś na funkcję sędziego, musi mieć kontrasygnatę rządu – wyjaśnił Wójcik. W opinii wiceministra, „marszałek Grodzki jedzie do Brukseli i pyta, jak reformować system, a komisarz Jurova mówi – najlepiej przerwać prace”.  – Później pojawia się Komisja Wenecka bez podstawy prawnej – dodał wiceminister sprawiedliwości.   Anna Maria Żukowska z SLD opowiedziała w TVP Info, jak wyglądało spotkanie parlamentarzystów z Komisją Wenecką.",,
72 sesja ONZ: traktat o zakazie broni jądrowej podpisany,"Dziesiątki krajów podpisały traktat zakazujący broni nuklearnej. Jednak kilka państw, m.in. Stany Zjednoczone, Wielka Brytania i Francja, zbojkotowało to wydarzenie, zorganizowane podczas sesji Zgromadzenia Ogólnego ONZ.","Traktat wejdzie w życie 90 dni po ratyfikowaniu go przez 50 krajów. Sekretarz generalny ONZ Antonio Guterres powiedział, rozpoczynając procedurę podpisywania traktatu, że na świecie jest ok. 15 tys. sztuk broni nuklearnej. – Nie możemy pozwolić, żeby ta broń zagłady zagrażała naszemu światu i przyszłości naszych dzieci – podkreślił. Korea Północna przeprowadziła w tym miesiącu szóstą próbę nuklearną, największą z dotychczasowych. Prezydent USA Donald Trump ostrzegł, przemawiając na forum Zgromadzenia Ogólnego ONZ, że Stany Zjednoczone będą zmuszone „całkowicie zniszczyć Koreę Północną”, jeśli kraj ten zagrozi im lub ich sojusznikom. Traktat o zakazie broni jądrowej został zaaprobowany w lipcu przed dwie trzecie spośród 193 państw członkowskich ONZ po miesiącach negocjacji. Traktatu nie popiera żadne z dziewięciu państw, które mają broń jądrową (lub uważa się, że ją mają). Są to: USA, Rosja, Wielka Brytania, Chiny, Francja, Indie, Pakistan, Korea Północna i Izrael.",,
Diecezja krytykuje wyrok nakazujący usunięcie krzyża z pomnika św. Jana Pawła II,"Decyzja o usunięciu krzyża będącego zwieńczeniem pomnika papieża Jana Pawła II w bretońskim miasteczku Ploermel została skrytykowana we wtorek przez lokalne władze diecezjalne, zatroskane usuwaniem chrześcijańskich symboli z francuskiego pejzażu. Duchowni podkreślili, że „nie są bezpośrednio zainteresowani” w tej sprawie, ponieważ nie są „ani właścicielem pomnika, ani stroną postępowania”.","Diecezja Vannes, do której należy Ploermel, podkreśliła we wtorek w komunikacie, że Kościół może jedynie wyrazić żal z powodu ""nasilania się tendencji do redukowania obecności symboli chrześcijańskich w społeczeństwie, które już cierpi na brak charakterystycznych znaków w pejzażu"".W zeszłą środę francuska Rada Stanu nakazała usunięcie krzyża z pomnika w 9-tysięcznym Ploermel. Merostwo dostało pół roku na dopilnowanie, żeby krzyż zniknął z pomnika. Rozdział państwa od Kościoła Najwyższy organ sądownictwa administracyjnego we Francji, wydając tę decyzję, powołał się na ustawę z 9 grudnia 1905 roku. Wprowadziła ona rygorystyczny rozdział państwa od Kościoła, co zostało potępione w encyklice „Vehementer nos” papieża Piusa X z lutego 1906 roku i spowodowało opowiedzenie się po stronie Kościoła znacznej części prawicy francuskiej.Zeszłotygodniowa decyzja Rady, ostateczna i niepodlegająca zaskarżeniu, wzbudziła protesty francuskiej prawicy. Szefowa polskiego rządu Beata Szydło zaproponowała przeniesienie pomnika z Ploermel do Polski. Podobną propozycję złożył burmistrz węgierskiego miasta Tata.Pomnik stanął tam 10 grudnia 2006 roku. Autorem rzeźby ukazującej papieża pod łukiem zwieńczonym krzyżem jest rosyjski rzeźbiarz gruzińskiego pochodzenia Zurab Cereteli. Rozwiązanie pomnika nawiązuje do łuku tęczowego (tęczy), oddzielającego w romańskich i gotyckich kościołach nawę główną od prezbiterium, najczęściej zwieńczonego krucyfiksem. Wbrew ustawieSprawę pomnika i wieńczącego go krzyża wnieśli do sądu Federacja Wolnomyślicieli i dwaj mieszkańcy gminy. Rada Stanu uznała obecność krzyża na monumencie za sprzeczną z ustawą z 1905 roku, gdyż zabrania ona „stawiania lub umieszczania jakichkolwiek symboli religijnych na pomnikach lub w miejscach publicznych”.Samo usunięcie krzyża nie jest bluźnierstwem – mówił w wywiadzie dla bretońskiego tygodnika „Breizh-Info” wikariusz generalny diecezji w Vannes ksiądz Jean-Yves Le Saux, uznając wyrok za „umiarkowany”. Podkreślił też, że decyzję Rady Stanu uznaje za „nieagresywną” i nie widzi w niej „niebezpieczeństwa dla religii katolickiej”.Natomiast według ks. Le Saux „jest to sprawa pomiędzy gminą Ploermel a Federacją Wolnomyślicieli, domagającą się przeniesienia pomnika na teren niepubliczny i usunięcia z niego krzyża”. – Stanowisko Rady Stanu swoim wyrokiem zaakceptowało prawo, takie jakie jest – dodał wikariusz.",,
Politycy podzieleni w ocenie Józefa Piłsudskiego,"Spytaliśmy polityków o bohaterów walki o polską niepodległość. Nie wszyscy chwalili Józefa Piłsudskiego. – Mój ulubiony bohater to z pewnością Wincenty Witos, a nie Józef Piłsudski. Witos swoim ideałom był wierny od początku do końca. Często powtarzał, że potęgi państwa nie zbuduje jeden, nawet największy geniusz, tylko świadomy swych praw i obowiązków cały naród. Piłsudski ma swoje wielkie zasługi w kwestii uzyskania niepodległości. Później demokrację łamał, Witosa i wielu innych polityków oskarżył i osadził w twierdzy brzeskiej – powiedział portalowi tvp.info poseł PSL Marek Sawicki.","– Józef Piłsudski to mój ulubiony bohater narodowy. To przede wszystkim wojskowy, bohater legionów. Człowiek, który obronił Polskę w 1920 roku. Gorzej oceniam jego aktywność w okresie sanacji, gdzie demokracja nie była jego najmocniejszą stroną. Jest to jednak pewien symbol, legenda, którą ja bardzo lubię – mówił poseł PO Michał Szczerba. – Moi ulubieni bohaterowie to przede wszystkim ojcowie założyciele naszej niepodległości. Myślę tutaj o Romanie Dmowskim, Józefie Piłsudskim, Wojciechu Korfantym, Ignacym Daszyńskim, Ignacym Paderewskim i wielu innych wybitnych Polakach. Potrafili się w bardzo trudnych czasach sporów politycznych, być może większych niż dzisiaj porozumieć, wspólnie działać i osiągnąć niebywały sukces, jakim było odzyskanie niepodległości po 123 latach niewoli – powiedział portalowi senator PiS Jan Maria Jackowski. – Tych bohaterów jest bardzo wielu. Józef Piłsudski jest takim najbardziej fundamentalnym bohaterem, ale trzeba też docenić wszystkie te kobiety, które zaczęły uprawiać politykę po odzyskaniu niepodległości – podkreśliła posłanka PO Joanna Kluzik-Rostkowska.  Nawiązała tym samym do praw wyborczych dla Polek. Uzyskały je 7 listopada 1918 roku, po powstaniu rządu Ignacego Daszyńskiego. Kobiety mogły głosować w wyborach i w nich kandydować. Pod tym względem wyprzedziliśmy wiele krajów Europy i świata. Francja wprowadziła prawa wyborcze kobiet w 1944 roku, a Stany Zjednoczone, na całym terytorium, w roku 1920.",,
Były szef sztabu wyborczego Donalda Trumpa skazany,"Sąd w Alexandrii w stanie Wirginia skazał Paula Manaforta, byłego szefa sztabu wyborczego Donalda Trumpa, na prawie cztery lata więzienia za przestępstwa finansowe – poinformowały czasu lokalnego amerykańskie media.","Sędzia T.S. Ellis wymierzył Manafortowi, który dotarł na salę sądową na wózku inwalidzkim, karę 47 miesięcy więzienia za oszustwa podatkowe i bankowe związane z jego pracą na Ukrainie. Prokuratura domagała się dla Manaforta od 19 do 24 lat pozbawienia wolności.Sędzia zaliczył mu na poczet kary dziewięć miesięcy, które już spędził w areszcie. Oznacza to, że Manafort mógłby wyjść na wolność za niewiele ponad trzy lata.Prokuratorzy z zespołu Roberta Muellera, prowadzącego śledztwo w sprawie domniemanej ingerencji Rosji w amerykańskie wybory prezydenckie w 2016 r., postawili Manafortowi 18 zarzutów karnych, dotyczących m.in. prania brudnych pieniędzy, niezarejestrowania się w USA jako „zagraniczny agent” (tj. lobbysta na rzecz obcego państwa), składania fałszywych oświadczeń, oszustw bankowych i podatkowych oraz utrudniania działania wymiaru sprawiedliwości.W sierpniu ława przysięgłych uznała Manaforta za winnego ośmiu zarzutów, m.in. oszustw bankowych i podatkowych. Proces przed sądem w Alexandrii nie miał bezpośredniego związku ze sprawą rzekomej ingerencji Rosjan w wybory prezydenckie w 2016 r. i nie dotyczył też roli Manaforta w kampanii prezydenckiej Donalda Trumpa.",,
Donald Trump na razie nie wprowadzi stanu wyjątkowego,"Prezydent USA Donald Trump powiedział, że na razie nie wprowadzi stanu wyjątkowego, który pozwoliłby mu na zbudowanie muru na granicy z Meksykiem i zakończenie częściowego zawieszenia działalności rządu federalnego.","– To jest coś, co mógłby zrobić Kongres – dodał.Wcześniej „Washington Post” napisał, że Trump przygotowuje grunt pod wprowadzenie stanu wyjątkowego, by móc sfinansować budowę muru na granicy z Meksykiem. Według gazety Biały Dom miałby na ten cel przeznaczyć pieniądze z wojskowego funduszu budowlanego. Częściowy paraliż administracji federalnej spowodowała właśnie kwestia sfinansowania kontrowersyjnego projektu, która jest źródłem konfliktu Trumpa z Demokratami; Kongres nie chce wyasygnować pieniędzy na budowę muru - sztandarowej obietnicy wyborczej prezydenta. „New York Times” podał, że doradcy Trumpa, w tym jego zięć Jared Kushner, namawiają go, by w celu zdobycia środków na mur spróbował znaleźć inne rozwiązanie niż wprowadzanie stanu wyjątkowego; zdaniem źródeł gazety mieli oni wyrażać obawę, że decyzja taka może mieć negatywne skutki i doprowadzić np. do przegranej przez administrację batalii w sądzie.",,
„Jedziemy w podróż po Polsce i liczymy się z waszym głosem”,"Liczymy na państwa głos, ale przede wszystkim liczymy się z waszym głosem, dlatego jedziemy w podróż po Polsce, po to, żeby odbywać kolejne rozmowy – powiedział premier Mateusz Morawiecki, inaugurując kampanijny objazd kraju „PiS-busem”.","– Kiedyś był taki film – muszę powiedzieć, że jeden z moich ulubionych – „Podróż za jeden uśmiech”. My ruszamy w trasę, którą można nazwać podróż za 40 milionów uśmiechów. Chcemy, żeby Polacy byli uśmiechnięci, żeby byli zadowoleni z tego, co robimy – oświadczył szef rządu na konferencji prasowej.Premier przyznał, że podróż po Polsce będzie podróżą żmudną i pełną rozmów, ale będzie miała „szczególny znak firmowy” – czyli wiarygodność. – Jeżeli decydujemy się na coś, obiecujemy wdrożenie nowych rozwiązań, a potem dotrzymujemy słowa, to jest to najlepsza definicja wiarygodności – mówił Morawiecki.– Jak kilka miesięcy temu, ogłaszając piątkę PiS, piątkę Jarosława Kaczyńskiego, to była rejestracja naszego PiS-busu, to dzisiaj możemy przybić pieczątkę, bo jesteśmy po przeglądzie, po wdrożeniu pierwszych ustaw, w niektórych przypadkach jesteśmy już po realizacji pewnych projektów – podkreślił premier.Morawiecki przypomniał, że na piątkę PiS składają się 13. emerytura, obniżenie PIT z 18 do 17 proc., zerowy PIT dla młodych, odbudowa połączeń autobusowych oraz 500 plus na pierwsze dziecko. – Te zmiany na lepsze są możliwe, udowadniamy je każdym naszym projektem – przekonywał.– Liczymy na państwa głos, ale przede wszystkim liczymy się z waszym głosem, dlatego jedziemy w tę podróż po Polsce, po to, żeby odbywać kolejne rozmowy – oświadczył szef rządu. – Pracuję cały czas na najwyższych obrotach, zarówno dla państwa, jak i w przypadku kampanii wyborczej – powiedział Morawiecki, pytany, czy nie obawia się zarzutu, że zajmuje się kampanią wyborczą kosztem pracy szefa rządu. – Tam, gdzie będę musiał dzielić czas, będę oczywiście brał urlop, żeby nie było żadnych wątpliwości – dodał.Zapowiedział, że pojazdami używanymi w kampanii kandydaci PiS będą „posługiwali się najlepszymi możliwymi środkami komunikacji w dotarciu do ludzi czyli autobusami”. Przypomniał zapowiedź odbudowy połączeń autobusowych.Poinformował, że zamierza odwiedzić każdy z 41 okręgów wyborczych do Sejmu. Odnosząc się do rozmów o wspólnych listach opozycji do Senatu premier powiedział: „Z szacunkiem podchodzimy do opozycji, wiemy ze stara się jednoczyć w niektórych obszarach”. Według premiera, porozumienie to prawdopodobnie jest jednak tymczasowe.",,
Niemiecki system azylowy to kpina. Migranci wciąż pozostają bezkarni [OPINIA],"Europa znów może zostać zalana przez migracyjną falę o podobnych rozmiarach co w 2015 roku. Niemcy wydają się nie tylko nie być przygotowane na taką sytuację, ale wciąż nie mogą sobie poradzić z migrantami, którzy do tego kraju już dotarli. Problemy Berlina są przestrogą dla wszystkich, którzy również dziś głoszą hasła o potrzebie szerokiego otwarcia się na przybyszów z Afryki i Bliskiego Wschodu.","Dziś nie można mieć wątpliwości, z jakiego powodu niemiecka kanclerz Angela Merkel otwierała szeroko ramiona dla rzesz migrantów, którzy w 2015 roku masowo napływali z całego świata do Europy. Dla większości z nich to właśnie kraj nad Renem był celem podróży. Wielu z nich próbę dotarcia do niego okupiło własnym życiem. Celem Berlina było zaś maksymalnie szybkie wpompowanie do swojej gospodarki nowych pracowników. Po dziewięciu latach nieprzerwanego wzrostu ma ona wciąż jednak niedobór siły roboczej w wielu sektorach. Liczba wakatów jest szacowana na 1,5 miliona. W zeszłym roku połowa niemieckich firm zatrudniała azylanta w ramach umowy na praktyki zawodowe. Dwa lata wcześniej czyniło tak co trzecie przedsiębiorstwo. Okazuje się również, że nawet tak duża liczba migrantów, z których część tylko podjęła pracę zawodową, a także wyższy odsetek urodzin, nie pozwolą zapobiec negatywnym skutkom starzenia się społeczeństwa. Przedstawiony w połowie marca raport Fundacji Bertelsmanna wskazuje, że systemowi opieki społecznej tego kraju grozi zapaść. W dokumencie podkreślono, że w ramach przeciwdziałania negatywnym tendencjom potrzebne będzie wydłużenie czasu pracy zawodowej (do 2060 roku wiek emerytalny powinien w Niemczech wzrosnąć do 70 lat), migranci będą musieli dużo szybciej wchodzić na rynek pracy, wzrosnąć powinien również odsetek pracujących kobiet i wymiar godzin, które poświęcają na działalność zawodową. Działania te mają zapobiec wystąpieniu konfliktu między starymi a nowymi pokoleniami, gdyż obciążenia socjalne przyszłych pokoleń mogą okazać się za wysokie. Czy powyższe problemy mogą stanowić wytłumaczenie faktu, że większość z ponad półtora miliona migrantów, którzy od 2015 roku wjechali do Niemiec, nie została dobrze sprawdzona lub nie została sprawdzona wcale i że w kraju tym ponad pół miliona migrantów pozostaje poza kontrolą urzędników? Po trzech latach osoby ze statusem uchodźcy bądź azylanta mogą ubiegać się o pozwolenie na osiedlenie się. Problemy z jego uzyskaniem mogą mieć jedynie ci, którzy nie radzą sobie na rynku pracy bądź nie znają podstaw niemieckiego. Jednak nawet ci, jeśli po kolejnych dwóch latach nie wejdą w konflikt z prawem lub nie są uzależnione całkowicie od pomocy socjalnej, otrzymują takie zezwolenie. Oznacza to, że cześć przybyszów może właściwie nie pracować, nie znać języka, a i tak pozostanie w kraju. Wielu z nich powiększa i tak rozbudowane dzielnice imigranckie i egzystuje w szarej strefie lub działa w kryminalnym światku. Co więcej, wzrost liczby migrantów – z których większość stanowili młodzi, niewykształceni mężczyźni, muzułmanie – wpłynął na zwiększenie się liczby przestępstw, włącznie z tymi najcięższymi, jak zabójstwa i gwałty. Przedstawiane dane dotyczące migrantów potwierdzają wszystkie obawy krytyków kanclerz Angeli Merkel, którzy od 2015 roku ostrzegali, że system azylowy jest wykorzystywany nie jako ratunek dla osób prześladowanych, ale sposób pozyskania migrantów. Szefowa niemieckiego rządu przekonywała wtedy, że np. syryjscy uchodźcy będą musieli wrócić do swojego kraju, gdy Państwo Islamskie zostanie pokonane. Na nic jednak takiego się nie zanosi. Deportacja nie grozi także przybyszom z krajów, gdzie nie ma konfliktów zbrojnych. Chociaż największa migracyjna fala dotarła do Europy, w tym do Niemiec przed czterema laty, to dopiero teraz rząd w Berlinie przyjął projekt ustawy migracyjno-azylowej, który ma utrudnić migrantom, którym odmówiono azylu, celowe uchylanie się od wydanego nakazu wyjazdu.   - Ten, kto jest egzekucyjnie zobowiązany do wyjazdu, musi nasz kraj opuścić. Jeżeli ten obowiązek prawny nie jest spełniony, to musi to wyegzekwować państwo. Chodzi o przestrzeganie rządów prawa – tłumaczył główne powody zaostrzenia przepisów minister spraw wewnętrznych Horst Seehofer. Surowiej karani mają być także ci migranci, którzy ukrywali swoją tożsamość. Karą za oszukiwanie urzędników ma być zmniejszanie pomocy socjalnej. Przedłużeniu ma ulec tzw. areszt deportacyjny. W zeszłym roku z 230 tysięcy migrantów, którym odmówiono azylu i nakazano opuścić kraj, deportowano mniej niż 10 procent. Częstą przyczyną braku deportacji był brak dokumentów uprawniających do podróży, nieumiejętność znalezienia przez policję danej osoby, która miała wrócić do swojego kraju, a także siłowe oparcie się osoby deportowanej na lotnisku. Co więcej, aż jednak trzecia deportowanych z Niemiec migrantów wraca do tego kraju. Czyni tak od 5 do 10 procent osób deportowanych po odrzuceniu wniosku o azyl i aż 30-40 procent z tych  migrantów, którzy podlegają tzw. procedurom dublińskim, czyli są odsyłani do unijnego kraju, gdzie po raz pierwszy zostali zarejestrowani. Jeszcze bardziej dramatycznie wyglądają statystyki, do których dotarła  gazeta „Bild Zeitung”. Świadczą one o tym, że od 2014 roku Federalny Urząd Kryminalny oraz Prokuratura Generalna otrzymała od Urzędu ds. Migracji i Uchodźców ponad 5 tysięcy doniesień o migrantach podejrzanych o złamanie prawa międzynarodowego. Wdrożono jednak jedynie 129 spraw. W latach 2015-2016, gdy do Niemiec dotarło prawie milion migrantów, przekazano dane o 3,8 tys. przybyszach o to podejrzanych, co skutkowało wszczęciem jedynie 28 spraw. Oznacza to, że w Niemczech na masową skalę ochronę otrzymali zbrodniarze wojenni. Sprawa ta wywołała burzę w tym kraju, a szef MSW Horst Seehofer zażądał od podległych mu służb pełnego raportu w tej sprawie. Przypomnijmy tylko, że Niemcy należą do państw szczególnie zagrożonych islamskim terroryzmem. W ostatnim czasie wizja powtórki z migracyjnej fali zalewającej Europę, podobnie jak to miało miejsce w 2015 roku, staje się coraz bardziej realna. Wpływa na to choćby rozszerzenie się konfliktu w Libii, z której do tej pory i tak dociera duży procent wszystkich przybyszów z Afryki. W tym miesiącu przed falą sięgającą liczby nawet 800 tysięcy migrantów ostrzegały libijskie władze. Mówił o tym także m.in. były szef niemieckiego Urzędu Ochrony Konstytucji (BfV) Hans-Georg Maassen. W wywiadzie dla węgierskiej telewizji podkreślał, że może to nastąpić już tego lata lub na jesieni. Maassen skrytykował również ochronę zewnętrznych granic Unii i powiedział, że Niemcy nie są w stanie zasymilować tak dużej liczby migrantów. Berlin zauważa problem, lecz nie znajduje na niego recepty. Niedawno przewodnicząca CDU Annegret Kramp-Karrenbauer i prawdopodobna następczyni Merkel na stanowisku kanclerza zapowiedziała, że w sytuacji powtórki z migracyjnej fali z 2015 roku nie wyklucza zamknięcia granic. Chociaż zaznacza, że byłaby to ostateczność. Pytanie jednak, czy Berlin znów nie będzie szukał w tym ratunku dla swojej gospodarki i systemu socjalnego i czy znów nie będzie chciał wykorzystywać migracyjnego kryzysu, by uderzać w takie kraje jak Polska, które stoją na stanowisku, że będą same decydować o tym, kogo wpuszczają na swoje terytorium, a kogo nie. Autor jest dziennikarzem Polskiego Radia.",,
"„To, co robi Marek Falenta, jest próbą opowiedzenia tej historii na nowo”","– Jego wiarygodność oceniam nisko. Niestety, oceniam nisko dlatego, że to jest zmiana kompletna narracji w stosunku do naszej wiedzy o aferze taśmowej. Próba uwikłania w tę aferę, jako czynnika sprawczego, Prawa i Sprawiedliwości – ona nie wytrzymuje krytyki – stwierdził w programie „Strefa starcia” dziennikarz śledczy i korespondent TVP w Niemczech Cezary Gmyz komentując ostatnie zachowania skazanego w aferze podsłuchowej biznesmena Marka Falenty.","– Znam oczywiście Marka Falentę i robiłem z nim wywiady i nie siedzę w jego głowie, natomiast w całej tej sprawie czuję pewnego rodzaju dozę szaleństwa – stwierdził w programie „Strefa starcia” Cezary Gmyz. Jak dodał dziennikarz, skazany biznesmen pomówił go o współpracę z CBA „czemu Centralne Biuro Antykorupcyjne kategorycznie zaprzeczyło”.W opinii Gmyza, zachowanie Falenty ma zmienić narrację wokół sprawy. – Tak naprawdę, to co robi Marek Falenta jest próbą opowiedzenia tej historii na nowo według scenariusza pisanego w „Gazecie Wyborczej” i w „Polityce”, m.in. piórem Rzeczkowskiego, którego to książka na dniach się ukazuje – oceni. Dziennikarz dodał, że uważa karę zasądzoną biznesmenowi za zbyt surową.– Od początku całej tej sprawy mówiłem, że Markowi Falencie wymierzono niesprawiedliwy i okrutny rzeczywiście wyrok – 2,5 roku bezwzględnego więzienia, kiedy prokuratura żądała 1,5 roku w zawieszeniu – i uważałem, że szkody wynikające z opublikowania taśmy zostały z nawiązką zrównoważone poprzez to, że opinia publiczna mogła się dowiedzieć o tym, jak zdemoralizowana była ówczesna władza – zaznaczył.Zdaniem Gmyza pożytki z ujawnienia nagrań, przewyższają szkodliwość społeczną samego czynu. – Szkodliwość społeczna czynu była znikoma. Ona oczywiście była dolegliwa dla bohaterów tej afery, ale przypomnijmy – to dzięki Markowi Falencie postawiona zarzuty m.in. w sprawie Ciechu – zauważył.Dziennikarz zaznaczył również, że nie wierzy w upubliczniane obecnie przez biznesmena informacje dotyczące afery. – Jego wiarygodność oceniam nisko. Niestety oceniam nisko dlatego, że to jest zmiana kompletna narracji w stosunku do naszej wiedzy o aferze taśmowej. Próba uwikłania w tą aferę, jako czynnika sprawczego, Prawa i Sprawiedliwości – ona nie wytrzymuje krytyki – stwierdził. Wcześniej Gmyz stwierdził, że książka, którą rzekomo miał napisać Marek Falenta o aferze i której „spis rozdziałów przesłał najważniejszym osobom w Polsce” tak naprawdę nie istnieje.– Jeden z rozdziałów jest zatytułowany „Spotkanie z Jarosławem Kaczyńskim w Muzeum Powstania Warszawskiego”. Nie było takiego spotkania – owszem, Panowie byli na jednej imprezie i z daleka widział Marek Falenta Jarosława Kaczyńskiego, ale on nie zamienił z nim nawet pół słowa – przekonywał dziennikarz.",,
"Polski ambasador ostro do rosyjskiego. „Niech Pan ujawni dokument, będzie Pan odkrywcą”","Rosyjski ambasador w Bernie, Siergiej Garmonin, oskarżył Polskę o to, że zawierając pakt o nieagresji w 1934 roku z Niemcami dołączyła do niego tajny protokół, którym zobowiązała się do popierania hitleryzmu. „Niech Pan go ujawni, będzie Pan odkrywcą” – odpisał rosyjskiemu dyplomacie ambasador RP w Szwajcarii, Jakub Kumoch.","List Siergieja Garmonina był odpowiedzią na artykuł, który ukazał się w gazecie, o polsko-rosyjskim sporze wywołanym wystąpieniami Władimira Putina. Rosyjski dyplomata protestował przeciwko potępianiu paktu Ribbentropp-Mołotow, jego zdaniem był on „koniecznością”, a tajny protokół zawierał również podpisany w 1934 roku polsko-niemiecki układ o nieagresji.„Zdumiewa mnie brak szacunku dla szwajcarskiego czytelnika. Rosyjski ambasador pisze, że Polska zawarła w 1934 roku pakt o nieagresji z Niemcami i że zawierał on tajny protokół o wspieraniu Hitlera. Panie Ambasadorze, proszę ujawnić ten nieznany dokument. Będzie Pan wielkim odkrywcą!” – napisał ambasador Kumoch.Kumoch przypomniał, że to Związek Sowiecki, z którym Polska posiadała podpisany w 1932 roku pakt o nieagresji, zawarł tajny protokół z Hitlerem. „Tajny protokół do paktu Ribbentropp-Mołotow można szybko znaleźć w Google” – ironizuje polski dyplomata. Ambasador przypomina jednak również, że jego efektem była „sowiecka pomoc dla Wehrmachtu w przełamaniu oporu polskiej armii, a potem dwuletni sojusz Hitlera i Stalina, wspólne narady NKWD i Gestapo, wydawanie Niemcom antyfaszystów, także Żydów i wspólne mordowanie polskich elit”.Polsko-rosyjski spór uległ eskalacji po wypowiedziach prezydenta Władimira Putina, który w grudniu oskarżył Polskę o współpracę z Hitlerem i bronił zasadności paktu Ribbentropp-Mołotow. Wywołało to reakcje licznych publicystów i polityków zachodnich, których większość występuje przeciwko fałszowaniu historii przez rosyjskiego przywódcę.",,
Lewica wciąż o żeńskich końcówkach. „Może lepiej mówić posło”,"Parlamentarzystki Lewicy spotkały się z marszałek Sejmu Elżbietą Witek. Chcą, by przy ich stałych miejscach w sali sejmowej zostały przytwierdzone tabliczki z tytułem „posłanka”. – Typowe ideologiczne podejście do rzeczywistości i próba jej zaklinania, dodawanie żeńskich końcówek w mechaniczny i sztuczny sposób. Być może ktoś niedługo dojdzie do wniosku, że najlepiej mówić posło. Wtedy nie wiadomo, czy to mężczyzna, czy kobieta. Niech będzie posło X, posło Y i cały problem zostanie rozwiązany – ironizował w rozmowie z portalem tvp.info senator PiS Jan Maria Jackowski.","Wanda Nowicka, która uczestniczyła w spotkaniu z marszałek Sejmu twierdzi, że rozmowa była konstruktywna. – Pani marszałek zobowiązała się, że na następnym prezydium Sejmu tę sprawę podejmie i mamy nadzieję, że zostanie ona w pozytywny sposób rozwiązania, a więc posłanki, które sobie tego życzą, będą mogły wykorzystywać nazwę „posłanka” we wszystkich materiałach poselskich, a inne oczywiście mogą zostać przy swoim stanowisku – mówiła parlamentarzystka Lewicy.  Nowicka dodała, że wraz z koleżankami liczy na wymianę tabliczek z nazwiskami na sali plenarnej. W latach 2011-15, kiedy z rekomendacji Ruchu Palikota pełniła funkcję wicemarszałka Sejmu, obok jej nazwiska widniał podpis „posłanka”. Jest zaskoczona tym, że w rozpoczynającej się IX kadencji na tabliczce widnieje podpis poseł.  – To, co udało się osiągnąć w VII kadencji Sejmu, zostało zapomniane i pogrzebane. W poprzedniej kadencji zabrakło bowiem Lewicy, a więc posłanek, którym zależy na równości kobiet i mężczyzn. Nam udaje się powrócić do tego tematu – stwierdziła Nowicka. – To ma bardzo duże znaczenie symboliczne, bo młode dziewczyny, które wchodzą w dorosłe życie, widząc posłanki i słysząc o posłankach, mogą potraktować to jako wzorzec, aby również podjąć karierę polityczną – odpowiedziała Nowicka. Nowicka na tym się nie zatrzymuje; przekonuje, że np. panią wiceminister można nazywać wiceministrą.Nawet Koalicja Obywatelska z dystansem podchodzi do aktywności posłanek Lewicy. – U nas takich pomysłów nie ma. Jeśli ktoś będzie chciał, to jest jego sprawa. Nie dyskutujemy o tym jednak, bo mamy ważniejsze sprawy – stwierdził poseł KO Waldy Dzikowski. – Nie jestem kobietą. Trudno mi się do tego odnieść. Być może gdybym był, to chciałbym, żeby w odpowiedni sposób żeński do mnie się zwracano. To kwestia standardów. Jeżeli dla kogoś to jest ważna sprawa, powinien walczyć – mówił z kolei poseł KO Michał Szczerba. Z postulatów feministek drwi Konfederacja. – Problem ze zmianą języka polskiego jest taki, że jest to podyktowane często absurdalnymi urojeniami. W Sieradzu jest muzeum, w którym jest kapsuła polskiego kosmonauty. Na tej kapsule prawdopodobnie jest napisane kosmonauta. Równie dobrze ja jako mężczyzna mógłbym się domagać, żeby zmienić ten napis na kosmonaut – ironizował poseł Jakub Kulesza. Politycy Prawa i Sprawiedliwości przekonują, że wprowadzanie niektórych żeńskich końcówek może być szkodliwe dla kobiet. – Niektóre żeńskie końcówki nie brzmią najlepiej. Może gdyby je częściej stosowano, to słowo „kierowniczka” nie kojarzyłoby się z szefową sklepu mięsnego. Słowo „dyrektorka” już weszło do obiegu publicznego – powiedział eurodeputowany PiS Karol Karski.  – Jeżeli feministki chcą wprowadzić walkę tylko o końcówki, to ja nawet na to przystałbym, bo to oznaczałoby, że nie mają innych problemów. Obawiam się tylko, że to jest pierwszy krok w jakąś złą stronę – mówił poseł PiS Zbigniew Girzyński.  Posłanki Lewicy zapewniają, że na końcówkach nie poprzestaną. Zamierzają walczyć o liberalizację przepisów antyaborcyjnych, czy z dyskryminacją kobiet w świecie sportu.",,
Pomyłka o dwa miliony złotych w oświadczeniu senatora PO,"Agenci CBA zakończyli kontrolę oświadczenia majątkowego senatora Platformy Obywatelskiej Kazimierza Kleiny. Jak donosi „Gazeta Gdańska”, polityk w „odręcznej korekcie złożonej 11 listopada 2015 roku, poinformował marszałka Borusewicza, że pomylił się o ok. 2 mln złotych”. Według gazety marszałek pokwitował pismo 30 listopada tamtego roku.","Rzecznik CBA pytany o sprawę Kleiny poinformował portal tvp.info, że „warszawska delegatura CBA prowadzi pod nadzorem stołecznej prokuratury okręgowej dochodzenie dotyczące podejrzenia podania nieprawdziwych informacji w oświadczeniach majątkowych złożonych przez senatora RP Kazimierza Kleina”. Dodał, że postępowanie jest prowadzone w wyniku zawiadomienia złożonego przez CBA po zakończonej kontroli oświadczeń majątkowych, która trwała od 14 listopada 2017  r. do 14 sierpnia 2018 r.  Kontrola objęła oświadczenia złożone za lata 2012-2017.Jak donosi gazeta, CBA wystąpiło „co najmniej raz do urzędu miejskiego w Łebie z żądaniem udostępnienia określonych informacji dotyczących danin publicznych wynikających z prowadzonej przez żonę senatora, z którą nie ma rozdzielności majątkowej, działalności gospodarczej w branży turystycznej”.Dalej podano, że Kleina wraz ze swoją żoną są właścicielami ośrodka szkoleniowo-wypoczynkowego. „W oświadczeniu za 2018 rok Kleina podaje, że przychody z pensjonatu sięgnęły 874 tys. zł, a dochód 120 tys. zł. (…) Od 2016 dochody z „Damroki” wzrosły do ponad 0,7 mln zł.Według gazety, w ostatnim dniu kadencji Sejmu, 11 listopada 2011 r. Kleina „napisał odręcznie na kartce korektę oświadczeń za lata 2010-2014 do marszałka senatu Bogdana Borusewicza, informując o podaniu nieprawdziwych kwot w kolejnych zeznaniach majątkowych”. „W części I, zasoby pieniężne, nie uwzględniłem środków, które znajdowały się na kontach osobistych (wspólnych) lub firmowych mojej żony prowadzącej działalność gospodarczą, nie uwzględniłem środków obrotowych firmy żony oraz środków, których źródłem jest amortyzacja, nie uwzględniłem także środków pochodzących z ryczałtu za korzystanie z samochodu” – miał napisać senator.",,
"Gliński: Bzdurą jest, że artyści mają podlegać weryfikacji poglądów politycznych","„Bzdurą”  wicepremier, minister kultury nazwał pojawiające się nieoficjalne informacje, jakoby artyści mieli podlegać weryfikacji poglądów politycznych. – Ciała, które miałyby to robić, nie miałyby być ciałami politycznymi, tylko środowiskowymi – powiedział w środę Piotr Gliński, odnosząc się do projektu ustawy o statusie artysty zawodowego.","We wtorek w mediach pojawiły się informacje, że w programie PiS miał się znajdować fragment dotyczący artystów. Wynikało go rzekomo, że każda osoba zawodowo zajmująca się rozrywką musiałaby wystąpić o potwierdzenie statusu artysty zawodowego oraz dostać specjalną kartę.Pytany o to w środę w radiowej Trójce wicepremier, minister kultury i dziedzictwa narodowego Piotr Gliński przypomniał, że od ponad dwóch lat działa Ogólnopolska Konferencja Kultury, która zajmuje się zmianami w prawie dla artystów.– Odbyło się kilkadziesiąt konferencji regionalnych, branżowych, robionych także z udziałem wszystkich środowisk. Później Narodowy Instytut Fryderyka Chopina prowadził debatę, która miała doprowadzić do ewentualnych propozycji zmian prawa dla artystów – powiedział minister.– W Polsce, według naszych badań, jest około 65 tysięcy ludzi, którzy uprawiają zawód artystyczny, z czego tylko niecałe 10 proc. to są osoby, które żyją z tego na dobrym poziomie, są systematycznie zatrudnieni. Cała reszta nie ma stałego zatrudnienia, zarabia bardzo słabo, w związku z tym nie ma funduszu ubezpieczeniowego na odpowiednim poziomie. To jest sytuacja nie do przyjęcia, niecywilizowana – stwierdził Gliński. W przesłanym PAP we wtorek stanowisku Zespołu Ekspertów Ogólnopolskiej Konferencji Kultury napisano, że projekt ustawy o statusie artysty zawodowego powstał w wyniku trwającej od 2017 r. debaty środowisk artystycznych reprezentujących „wszystkie profesje i formy organizacyjne (stowarzyszenia artystyczne, związki twórcze, instytucje kultury itp.), ponad podziałami wynikającymi z różnic światopoglądowych czy języków sztuki”.„Nie jest projektem rządowym, choć powstał w wyniku Ogólnopolskiej Konferencji Kultury zainicjowanej przez Ministerstwo Kultury i Dziedzictwa Narodowego. Mechanizmy zaproponowane w projekcie dają szansę na dostosowanie obowiązującego prawa, w szczególności w zakresie ubezpieczeń społecznych, do specyfiki działalności artystycznej, a także odpowiadają na szereg palących kwestii, np. dotyczących kosztów uzyskania przychodu z owej działalności” – podkreślono w piśmie.Zaznaczono w nim, że zgodnie z projektem status artysty nie jest obowiązkowy i nie warunkuje w żaden sposób działalności artystycznej czy twórczej (amatorskiej czy zawodowej) oraz, że „projekt w chwili obecnej nie wszedł jeszcze na etap oficjalnych konsultacji społecznych rozpoczynających formalny proces legislacyjny, dlatego w imieniu reprezentowanych przez nas artystów i twórców apelujemy o zaprzestanie niepopartych rzetelną analizą działań dezinformacyjnych i ewentualne podjęcie rzeczowej dyskusji”.",,
Mosiński: Pan marszałek wchodzi w garnitur szefa polskiej dyplomacji,"– Profesor Szczerski delikatnie wskazał panu marszałkowi Grodzkiemu niestosowność jego postępowania – stwierdził w programie „Strefa starcia” na antenie TVP Info poseł PiS Jan Mosiński, odnosząc się do wypowiedzi szefa gabinetu prezydenta.   Krzysztof Szczerski skrytykował plany wyjazdu marszałka Tomasza Grodzkiego do Brukseli.","Marszałek Senatu 8 stycznia poleci do Brukseli na zaproszenie wiceszefowej KE, gdzie ma rozmawiać na temat uchwalonych niedawno ustaw sądowych.Poseł PiS Jan Mosiński uważa, ze marszałkowi „nie wolno prowadzić tak zakrojonej polityki międzynarodowej”.– Niestosowność działań pana marszałka polega na tym, że wychodzi poza ramy jego uprawnień, które reguluje regulamin ósmy Senatu – on określa dokładnie, co marszałkowi Senatu wolno robić. Pani wicekomisarz (wiceprzewodnicząca Komisji Europejskiej Věra Jourová – dop. red.) nie jest organem ani instytucją Unii Europejskiej – stwierdził poseł.– Działanie pana marszałka, że jedzie na konsultacje w okresie, kiedy jest proces legislacyjny niezakończony, jest działaniem – moim zdaniem – niezgodnym z konstytucją i działaniem na szkodę państwa polskiego – ocenił Mosiński dodając, że efekt pobytu będzie taki, że „po prostu skrytykuje Polskę”.Prowadzący program Krzysztof Ziemiec zauważył, że marszałek Grodzki w jednej z wypowiedzi tłumaczył, że „jedzie wysłuchać przyjaciół”.– Nie, nie. Przyjaciół można słuchać, ale nie na tych poziomach. Pan marszałek wchodzi w garnitur szefa polskiej dyplomacji. Tu jest ta niezgodność – oponował Mosiński.Poseł PiS zestawił sprawę wyjazdu marszałka z niedawnymi  wypowiedziami prezydenta Rosji Władimira Putina.– Zamiast tworzyć wspólny front walki o dobre imię Polski, pan marszałek sobie funduje de facto prywatny wyjazd do Brukseli, żeby konsultować projekt ustawy z przedstawicielem obcego państwa – ocenił Mosiński.",,
"„Biją cię tylko za to, że jesteś Ukraińcem”. Moskiewski kadet uciekł z Rosji na Ukrainę","Z rosyjskiej armii na Ukrainę. 20-letni moskiewski kadet z powodu prześladowań rzucił naukę w rosyjskiej szkole wojskowej i na piechotę uciekł na Ukrainę. – Biją tylko za to, że jesteś Ukraińcem – mówił dziennikarzom, po przekroczeniu granicy.","Wiaczesław Donguzow na 20 lat. Jeszcze do niedawna był kadetem w elitarnej moskiewskiej uczelni wojskowej. Kilka dni temu zdecydował się nielegalnie przekroczyć rosyjsko-ukraińską granicę. To był desperacki krok. Teraz jeśli wróci do Rosji, czeka na niego więzienie za złamanie wojskowej przysięgi. Tam też mieszkają jego rodzice i nie wiadomo, kiedy będzie mógł ich znowu zobaczyć. Powodem jego dramatycznej decyzji była upokorzenia, które spotykały go ze strony rosyjskich kolegów. To była regularna „fala”, której przyczyną był nie staż służby, a ukraińska narodowość – relacjonuje.   Bicie i prześladowanie Ukraińców Problemy ukraińskich kadetów rozpoczęły się tuż po rozpoczęciu wojny między Ukrainą, a separatystami wspieranymi przez Rosję. – Nie było ważne to, czy popierasz politykę Kremla, czy się jej sprzeciwiasz. Jesteś Ukraińcem, znaczy dostaniesz [po twarzy – przyp. red.] – mówił Donguzow dziennikarzom.Służba, według jego relacji, stała się koszmarem. Rozpoczęło się regularne bicie i prześladowanie przez „towarzyszy na służbie”, a dowództwo przymykało na to oczy. Według kadeta doprowadziło to do wielu tragedii. – Jeden Ukrainiec powiesił się tuż przez Nowym Rokiem, drugi próbował się zastrzelić – relacjonował. – Takie są realia dzisiejszej Rosji. Biją cię tylko dlatego, że masz ukraińską narodowość. Ukrainiec – oznacza wróg – dodał były kadet.",,
Bez podatków i z karą śmierci. Korwin–Mikke rozpoczął kampanię pod hasłem „Dumna bogata Polska”,"„Dumna bogata Polska” – pod takim hasłem rusza do walki o fotel prezydencki Janusz Korwin–Mikke. Kandydat partii KORWiN w sobotę oficjalnie zainaugurował kampanię w podczęstochowskim Kamyku. Przywołał przykłady dyktatora Chile gen. Augusto Pinocheta i b. przywódcy
Chin Deng Xiaopinga; opowiedział się m.in. za likwidacją podatku dochodowego, budową silnej armii
i przywróceniem kary śmierci.","Na inaugurację kampanii wyborczej kandydat partii KORWiN wybrał powiatkłobucki, bo to tutaj w ubiegłorocznych wyborach do Parlamentu Europejskiegopoparł go najwyższy odsetek wyborców. Startujący z woj. śląskiegoKorwin-Mikke zdobył wówczas mandat eurodeputowanego.  Jak Pinochet i Deng Xiaoping – Chcę żyć w kraju, z którego ludzie będą dumni. Nie dopuszczę do tego, abyobrażano Polaków gdziekolwiek za granicą. 15 czy 20 lat temu dla RosjaninaPolska to był Zachód, bogactwo, to była potęga. Po 20 latach demokracji onisię z nas śmieją – mówił Korwin-Mikke. Kandydat partii KORWiN powiedział, że Polska potrzebuje„powrotu do normalności”. Wezwał Polaków, by wierzyli w siebie i bogacilisię. – Kiedyś byliśmy jednym z największych normalnych państw, a potem tozepsuto – powiedział.  Korwin-Mikke zauważył, że istnieją kraje, które są „dumne ibogate”. W tym kontekście przywołał przykłady polityki Ludwiga Erharda uważanego za ojca niemieckiegocudu gospodarczego, chilijskiego dyktatora  gen.Augusto Pinocheta i i b. przywódcy Chin Deng Xiaopinga. – Bogactwo pochodzi z pracy, a nie z dotacji. Państwo, którym ja będękierował, będzie dbało o ludzi, którzy ciężko pracują, nie będzie ich karałopodatkiem dochodowym – oświadczył. Obecnie rządzących określił mianem„bandytów”, którzy traktują obywateli jak małe dzieci, ingerując w ich życie.– Ludzie, traktowani jak małe dzieci, mają postawy roszczeniowe, a my chcemy,by byli traktowani jak normalni ludzie, którzy żyją za swoje pieniądze – powiedział. „Monitorowanie” pracy sądówPodczas konwencji wystąpił też m.in. Waldemar Deska, kandydat PartiiLibertariańskiej na prezydenta, który zrezygnował ze startu i poparłKorwin-Mikkego. Deska skrytykował sędziów, którzy – jego zdaniem – częstoorzekają „nad konstytucją, nad moralnością, rozsądkiem, logiką i prawem”. Zapowiedział stworzenie wspólnie z Korwin-Mikkem „obywatelskiego sądu nadsędziami i urzędnikami” – specjalny instytut, w skład którego nie wejdą prawnicy. Korwin-Mikke sprecyzował, że chodzi o „monitorowanie” pracy sądów.– Chcemy, żeby powstała fundacja czy stowarzyszenie, które będzie czystokomercyjnie pomagało ludziom skrzywdzonym przez sądy – powiedział.Na spotkania z wyborcami Korwin–Mikke poleci awionetkąOd poniedziałku kandydat partii KORWiN rozpocznie spotkania z wyborcami. Wrazze swoim sztabem będzie podróżował awionetką. Zaplanowano loty do ponad 40miast, Korwin-Mikke zakończy swoją trasę po kraju 29 marca w Modlinie.Stamtąd poleci na spotkanie z Polakami w Dublinie.Wybory prezydenckie odbędą się 10 maja; jeśli żaden z kandydatów nie uzyskaponad połowy ważnie oddanych głosów, 24 maja odbędzie się druga turawyborów.",,
„Od samego początku sprzeciwialiśmy się mechanizmom stałej relokacji”,"– Od samego początku byłem zwolennikiem tezy, że Polska może przyjąć, wyjątkowo, kilkaset kobiet i dzieci i tego typu były zobowiązania, które składaliśmy – powiedział podczas konferencji kandydat na prezydenta Warszawy Rafał Trzaskowski. Zdaniem posła Platformy Obywatelskiej zarówno rząd Ewy Kopacz, jak i cała partia byli przeciwko mechanizmom stałej relokacji.","Rafał Trzaskowski podczas konferencji prasowej odniósł się do decyzji, jakie zapadły podczas ostatniego szczytu Unii Europejskiej. Polityk zapewniał, że Polskę stać na przyjęcie „kilkuset kobiet i dzieci” zaprzeczając jednocześnie, że Platforma Obywatelska zgadzała się w przeszłości na przymusową relokację uchodźców.Zgodę na przyjęcie 7 tys. uchodźców kandydat na prezydenta Warszawy nazwał „jednorazowym gestem solidarności”, natomiast „narzucanie państwom członkowskim w sposób automatyczny przyjmowania uchodźców” polityk opozycji nazwał kontrproduktywnym.",,
Ambasador USA: z braku porozumienia między nami korzystają nasi przeciwnicy,"– Sformułowania takie jak „polskie obozy zagłady” są niewłaściwe i krzywdzące, jednak należy je zwalczać sposobami, które chronią wartości, takie jak wolność słowa – powiedział ambasador USA w Polsce Paul Jones. Dodał, że z braku porozumienia między nami, najbliższymi sojusznikami, korzystają nasi przeciwnicy.","W nagraniu w języku polskim ambasador USA w Polsce Paul Jones odniósł się do noweli ustawy o Instytucie Pamięci Narodowej, która wejdzie w życie 1 marca. Wywołała ona krytykę m.in. Izraela, USA i Ukrainy.– Stany Zjednoczone wspierały odzyskanie przez Polskę niepodległości i niezależności sto lat temu i z dumą wspieramy Polskę dziś – oświadczył Jones w nagraniu.Jak zaznaczył, historia, często niełatwa, jest częścią nas i dodał, że Polska ma za sobą wiele trudnych i dramatycznych historycznych momentów, przeszła przez okresy wielkiej próby.– My, Amerykanie też mamy w historii swojego narodu niełatwe okresy i też czasem trudno nam o nich otwarcie rozmawiać, mierzymy się z tym trudnym zadaniem przez rozmowę i wymianę poglądów – powiedział ambasador.",,
„NBP mógłby ręcznie sterować rynkiem kredytów”,Zamiast WIBOR-u stopy procentowe ustalane przez Radę Polityki Pieniężnej? To nie jest wykluczone – informuje „Dziennik Gazeta Prawna”.,"Jak czytamy, stopy ustalane przez RPP to pomysł wiceministra finansów Piotra Nowaka, który odpowiada m.in. za regulacje związane z rynkami finansowymi. Jego propozycja to odpowiedź na problemy z opracowaniem nowego wskaźnika służącego do ustalania oprocentowania kredytów, takiego, który spełniałby wymogi Unii Europejskiej. Po 1 stycznia 2020 r. polskie banki nie będą mogły stosować obecnie używanego WIBOR-u – pisze „DGP”.Już dwa lata temu zgłosiłem pomysł, by w kredytach hipotecznych – a może i we wszystkich – WIBOR zastąpić stopą referencyjną NBP. Gdy go przedstawiałem, nie słyszałem – poza nielicznymi wyjątkami – ostrych głosów sprzeciwu. Myślę, że można do niego wrócić. Mówimy o zamianie WIBOR-u na stopę referencyjną tylko w kredytach. Dla profesjonalnego rynku instrumentów pochodnych można byłoby stworzyć osobny benchmark rynkowy – powiedział Piotr Nowak w rozmowie z „DGP”.",,
Kwaśniewski daje  rady  Napieralskiemu,"Grzegorz Napieralski powinien wykorzystać obecny czas
„dla wzbogacenia własnej wiedzy, nawiązania kontaktów z ludźmi, którzy mogą
być przydatni w dalszej karierze i spojrzenia na bardzo wiele spraw z
dystansu” – uważa były prezydent Aleksander Kwaśniewski. Politycy spotkali się w biurze Kwaśniewskiego w Warszawie po bardzo słabym wyniku SLD w wyborach oraz rezygnacji Napieralskiego z funkcji lidera partii i klubu.","– Myślę, że nasze poglądy na to, co trzeba zrobić, są zbieżne, to znaczy Grzegorz Napieralski będzie wypełniał swój mandat poselski, ma czas na refleksję, ale także żeby zrobić to, czego nie mógł zrobić będąc niezwykle zajętym człowiekiem przez ostatnie lata – powiedział Kwaśniewskidziennikarzom po spotkaniu z szefem SLD. Według niego, Napieralski ma teraz czas, by „podładować baterie”.Kwaśniewski powiedział, że poradził Napieralskiemu, by wykorzystał obecny czas „dla wzbogacenia własnej wiedzy, dla nawiązania kontaktów z ludźmi, którzy mogą być przydatni w dalszej karierze i spojrzenia na bardzo wielespraw z dystansu”. Zdaniem byłego prezydenta, tak jak każde zwycięstwo nosi w sobie zalążek klęski, tak każda porażka ma sobie „jakiś tam zwiastun przyszłych sukcesów”. – Nabranie dystansu, spojrzenie na różne sprawy z innej perspektywy, trochępojeżdżenie po świecie, trochę porozmawianie z ludźmi, dla których nie miało się czasu, także więcej chwil spędzonych z własną rodziną, to wszystko jestpotrzebne i myślę, że Grzegorz Napieralski na to sobie zasłuży – powiedziałKwaśniewski. Kwaśniewski dodaje otuchyWedług byłego prezydenta, przyszłość lewicy jest niełatwa, mimo że w ostatnich wyborach parlamentarnych na ugrupowania lewicowe – mówił – padło blisko 20 proc. głosów, co – jego zdaniem – nie jest małą liczbą. – Sądzę, że pewien zwrot wstronę lewicy ma miejsce, to nie jest jeszcze może zwrot bardzo radykalny, ale jednak widoczny. Jak jednak odnaleźć w tym miejsce dla SLD, który odnotował najgorszy wynik w historii - to jest zasadnicze pytanie – uważaKwaśniewski.W jego opinii „zmiany personalne to najprostsze, co można zrobić”. – Ważna refleksja programowa, to jest trudniejsze, a później dotarcie z tym programem do odpowiednich grup wyborców, których interesy chcemy jako lewicareprezentować, to będzie zadanie na te cztery lata do kolejnych wyborów – powiedział b. prezydent. Jak zauważył, ktokolwiek będzie przyszłym szefem SLD, będzie miał przed sobą „dramatycznie ciężkie zadanie”.",,
Piknik rodzinny w Stalowej Woli. Kaczyński: Dzieci to najpiękniejszy prezent dla Polski,"Prezes Prawa i Sprawiedliwości Jarosław Kaczyński przybył na piknik rodzinny w Stalowej Woli. Witając się z mieszkańcami podszedł do małego chłopca i powiedział, że „dzieci to najpiękniejszy prezent dla Polski”. To ostatnie z wakacyjnych spotkań organizowanych przez PiS. W każdy weekend, w różnych częściach Polski odbywało się kilka rodzinnych festynów, w których uczestniczyli liderzy Prawa i Sprawiedliwości.",,,
"Papież do ofiar wojny domowej: przemoc rodzi następną przemoc, nienawiść","– Chciałbym was objąć i płakać z wami – mówił papież Franciszek Kolumbijczykom podczas spotkania modlitewnego w intencji pojednania narodowego w piątek w mieście Villavicencio. Przybyły tam osoby, które ucierpiały w trwającej ponad pół wieku wojnie domowej.","W spotkaniu w parku Las Malocas uczestniczyły ofiary przemocy, byli partyzanci, którzy złożyli broń, żołnierze i policjanci, rodzice zamordowanych i torturowanych dzieci.Franciszek ze wzruszeniem wysłuchał dramatycznych wspomnień osób, które stały po obu stronach konfliktu: byłych członków skrajnie lewicowej partyzantki, Rewolucyjnych Sił Zbrojnych Kolumbii (FARC), oraz innej grupy militarnej, którzy po złożeniu broni zaangażowali się w działalność społeczną, oraz ofiary wybuchu miny, a także matki dwojga dzieci zabitych przez bojówkę. – Przybywam tutaj z szacunkiem i jasną świadomością, że podobnie jak Mojżesz kroczę po ziemi świętej; ziemi zbroczonej krwią tysięcy niewinnych ofiar i rozdzierającym cierpieniem – powiedział papież. Musimy przerwać ten łańcuch Następnie podkreślił: „Przemoc rodzi następną przemoc, nienawiść – nową nienawiść, a śmierć – kolejną śmierć. Musimy przerwać ten łańcuch, który wydaje się nieuchronny, a jest to możliwe tylko dzięki przebaczeniu i pojednaniu”.– Możliwe jest przezwyciężenie nienawiści, możliwe jest przezwyciężenie śmierci, możliwe jest danie życia nowej Kolumbii – przekonywał Franciszek.Zarazem przyznał: – Trudno zaakceptować przemianę tych, którzy odwoływali się do okrutnej przemocy, by promować swoje cele, by chronić nielegalny handel i bogacić się. – To na pewno wyzwanie dla każdego z nas, by ufać w to, że mogą zrobić krok naprzód ci, którzy zadawali cierpienie całym wspólnotom i całemu krajowi.Prawda „ nie może prowadzić do zemsty ”Papież wskazywał, że pojednaniu musi towarzyszyć prawda. – Prawda – ostrzegał – nie może prowadzić do zemsty, ale do pojednania i przebaczenia.– Prawda to opowiedzenie rodzinom rozdartym przez ból, co stało się z ich zaginionymi krewnymi. Prawda to wyznanie, co się stało z małoletnimi zaciągniętymi przez ludzi dopuszczających się przemocy. Prawda to uznanie bólu kobiet, ofiar przemocy i wykorzystywania – powiedział papież.„Nie bójcie się prosić o przebaczenie i przebaczać innym” Następnie zaapelował: – Jako brat i ojciec chciałbym powiedzieć: Kolumbio, otwórz swoje serce ludu Bożego i pozwól się pojednać. Nie bój się prawdy i sprawiedliwości.– Drodzy Kolumbijczycy: nie bójcie się prosić o przebaczenie i przebaczać innym. Nie opierajcie się pojednaniu, które zbliża was do siebie i sprawia, że odnajdujecie siebie jako bracia pokonując wrogość” – wezwał papież.Podkreślił: – Czas uleczyć rany, budować mosty, załagodzić różnice. Czas ugasić wrogość, wyrzec się zemsty i otworzyć się na współistnienie oparte na sprawiedliwości, prawdzie i na tworzeniu prawdziwej kultury braterskiego spotkania.",,
"Sprzedaż detaliczna rośnie, eksperci zaskoczeni","Sprzedaż detaliczna w październiku zaskoczyła pozytywnie. W kolejnych miesiącach coraz trudniej będzie o impulsy do przyspieszenia konsumpcji, ze względu m.in. na brak przyspieszenia wzrostu wynagrodzeń – uważają ekonomiści PKO BP, komentując dane GUS o sprzedaży detalicznej.","GUS poinformował, że sprzedaż detaliczna realnie w październiku rok do roku wzrosła o 7,8 proc., a względem września wzrosła o 6,6 proc. „Sprzedaż detaliczna za październik zaskoczyła pozytywnie, rosnąc realnie o 7,8 proc. r/r (...) po wzroście o 3,6 proc. r/r we wrześniu. Głównym źródłem niespodzianki była sprzedaż samochodów, która wzrosła o 9,7 proc. r/r po spadku o 4,3 proc. r/r we wrześniu. Zmiany norm emisyjnych od 1 września zaburzyły rynek samochodów. W naszej ocenie obecnie dystrybutorzy samochodów wyprzedają zapasy samochodów, które zgromadzili przez wprowadzeniem zmian” – czytamy w komentarzu ekonomistów z Banku PKO BP.Ekonomiści wskazali, że pozostałe kategorie przedsiębiorstw handlowych również odnotowały przyspieszenie sprzedaży w porównaniu z poprzednim miesiącem, „co można wiązać z mniej niekorzystnym układem liczby dni handlowych”. „Sprzedaż w kategorii pozostałe (obejmującej m.in. markety budowlane) wzrosła o 15,0 proc. r/r, sprzedaż mebli, RTV i AGD zwiększyła się natomiast o 7,5 proc. r/r. Solidne wzrosty w tych kategoriach są naszym zdaniem związane z wykańczaniem oddanych mieszkań i odzwierciedlają boom na rynku mieszkaniowym” –  uważają ekonomiści PKO BP.",,
Rekonstrukcja rządu premiera Morawieckiego. Prezydent powołał nowych ministrów,"Prezydent Andrzej Duda dokonał we wtorek zmian w składzie Rady Ministrów. Uroczystość odbyła się w Pałacu Prezydenckim. Rekonstrukcja rządu była konieczna, ponieważ kilkoro z ministrów zostało wybranych do Parlamentu Europejskiego.","Jacek Sasin został powołany na stanowisko wicepremiera, szefa Komitetu Stałego Rady Ministrów.Elżbieta Witek została powołana na stanowisko ministra spraw wewnętrznych i administracji, zastępując Joachima Brudzińskiego.Marian Banaś został powołany na stanowisko ministra finansów, zastępując Teresę Czerwińską.Bożena Borys Szopa została powołana na stanowisko ministra rodziny, pracy i polityki społecznej, zastępując Elżbietę Rafalską.Dariusz Piontkowski został powołany na stanowisko ministra edukacji narodowej, zastępując Annę Zalewską.Szef Kancelarii Prezesa Rady Ministrów Michał Dworczyk i Michał Woś zostali powołani na stanowisko ministra - członka Rady Ministrów.Wszyscy ministrowie, z wyjątkiem Teresy Czerwińskiej, którzy zostali odwołani we wtorek przez prezydenta uzyskali mandaty posłów do Parlamentu Europejskiego. Zmiany w związku z wyborami do PE   W wyborach do Parlamentu Europejskiego, które odbyły się 26 maja, mandat otrzymało kilkoro ministrów: wicepremier Beata Szydło, szef MSWiA Joachim Brudziński, minister rodziny, pracy i polityki społecznej Elżbieta Rafalska, szefowa MEN Anna Zalewska, minister w KPRM Beata Kempa, a także rzeczniczka rządu Joanna Kopcińska. Mandaty zdobyli też: wiceminister inwestycji i rozwoju Andżelika Możdżanowska, wiceminister energii Grzegorz Tobiszowski oraz wiceszef MS Patryk Jaki.W piątek nowo wybrani europosłowie, w tym wszyscy ministrowie rządu premiera Mateusza Morawieckiego, którzy uzyskali mandaty, odebrali z rąk p.o. szefa PKW Wiesława Kozielewicza zaświadczenia o wyborze do PE.",,
Naftohaz: Możliwość zawarcia nowego kontraktu gazowego z Rosją bliska zeru,"Prawdopodobieństwo podpisania nowego, mającego obowiązywać od 1 stycznia 2020 r., kontraktu na tranzyt rosyjskiego gazu przez Ukrainę na Zachód jest bliskie zeru – oświadczył szef ukraińskiego państwowego koncernu paliwowego Naftohaz Andrij Kobolew.","– Mogę powiedzieć, że prawdopodobieństwo podpisania kontraktu tranzytowego, który obowiązywałby od 1 stycznia, jeszcze istnieje, jednak jest ono bardzo niskie. Z każdą minutą zbliża się ono do zera – powiedział.  Umowa dotycząca tranzytu rosyjskiego przez ukraińskie sieci przesyłowe wygasa z końcem bieżącego roku. Kijów obawia się, że jeśli do tego czasu nie dojdzie do porozumienia z Moskwą, Rosja wstrzyma lub ograniczy przesyłanie gazu przez terytorium Ukrainy.  Wcześniej w środę szef Naftohazu oświadczył, że jeśli kontrakt nie zostanie podpisany do końca roku, negocjacje na ten temat mogą być kontynuowane za kilka miesięcy.  – Mam nadzieję, że nawet jeśli kontrakt nie zostanie zawarty teraz, to powrócimy do tej dyskusji z udziałem strony rosyjskiej i europejskiej w kwietniu lub maju – stwierdził Kobolew. We wtorek wiceprzewodniczący Komisji Europejskiej Marosz Szefczovicz poinformował, że kolejna runda trójstronnych rozmów gazowych między Unią Europejską, Rosją i Ukrainą w sprawie uzgodnienia kontraktu odbędzie się w czwartek.  Wiceszef KE dodał na Twitterze, że z niecierpliwością oczekuje czwartkowych rozmów na szczeblu politycznym i zaznaczył, że to najwyższy czas, by wysłać pozytywny sygnał rynkom i odbiorcom. Spotkanie ma odbyć się w Berlinie.  Poprzednia runda rozmów, która odbyła się w Brukseli 28 października, zakończyła się fiaskiem. Szefczovicz wyraził wtedy rozczarowanie ich wynikiem i relacjonował, że podczas negocjacji Rosjanie domagali się pakietowego potraktowania sprawy nie tylko kończącego się kontraktu, ale też rozstrzygnięcia trybunału arbitrażowego w Sztokholmie.  Trybunał nakazał Gazpromowi wypłacić Naftohazowi odszkodowanie za to, że rosyjski monopolista nie dostarczał Ukraińcom wystarczającej ilości gazu do tranzytu na Zachód. Zadłużenie Gazpromu wobec Naftohazu wynosi 2,6 mld dolarów bez odsetek. Gazprom odmawia uregulowania tego zadłużenia. Moskwa chciałaby załatwić tę sprawę przy okazji podpisania nowego kontraktu gazowego z Kijowem. Gazprom proponował porozumienie stron i rezygnację z wzajemnych pretensji, na co strona ukraińska się nie zgodziła.  Szefczovicz poinformował też po październikowych rozmowach, że dla strony ukraińskiej parametry kontraktu, które zostały zaprezentowane, były do zaakceptowania. KE chce, by kontrakt opiewał na 10 lat i przewidywał przesyłanie od 40 do 60 mld metrów sześciennych surowca rocznie. Delegacja rosyjska – mówił wiceszef KE  – nie była w stanie zadeklarować zgody na te parametry „w tej chwili”.",,
"Schetyna: Namawiam serdecznie Tuska, by nie był z boku","Namawiam przewodniczącego Rady Europejskiej Donalda Tuska, aby zaangażował się ze wsparciem dla tych, którzy walczą o podmiotową obecność Polski w Europie – powiedział przewodniczący Platformy Obywatelskiej Grzegorz Schetyna.","Pod koniec marca szef Platformy spotkał się z Tuskiem w Brukseli. Według doradcy Schetyny ds. międzynarodowych Marcina Bosackiego spotkanie dotyczyło „przyszłości Polski i Europy”. Z nieoficjalnych informacji wynika, że szef Platformy i były polski premier rozmawiali m.in. o wyborach do Parlamentu Europejskiego i brexicie.– Namawiam go (Tuska) serdecznie do tego, żeby nie był z boku, tylko żeby zaangażował się ze wsparciem dla tych, którzy walczą o podmiotową obecność Polski w Europie – oświadczył Schetyna w TVN24.Dodał, że w jesiennych wyborach parlamentarnych „bierze pod uwagę wariant” kandydowania przeciwko prezesowi PiS Jarosławowi Kaczyńskiemu w Warszawie. – Tradycją jest, że szef partii zawsze kandyduje w Warszawie – podkreślił Schetyna.",,
Jest kontrkandydat Kidawy-Błońskiej w prawyborach PO,"Tajemniczym kandydatem w prawyborach prezydenckich PO – którego nazwiska nie chciał zdradzić dotychczas nawet zarząd Platformy Obywatelskiej – jest prezydent Poznania Jacek Jaśkowiak. Polityk poinformował o tym w mediach społecznościowych. „Polska potrzebuje silnej prezydentury, która zatrzyma łamanie praworządności, wydobędzie kraj z chaosu partyjniactwa i przywróci wszystkim obywatelom prawdziwe poczucie wspólnoty. Podjąłem się tego wyzwania” – napisał na Twitterze Jaśkowiak.","Termin zgłaszania kandydatów w prawyborach minął o północy. Warunkiem zgłoszenia było zebranie podpisów 30 członków Rady Krajowej PO. W poniedziałek zgłosiła się Małgorzata Kidawa-Błońska, która zebrała 150 podpisów. Do wtorkowego wieczoru nie było żadnych informacji o kolejnych zgłoszeniach. O tym, że jest kolejne zgłoszenie, liderzy Platformy poinformowali w środę. Nie ujawnili jednak, kto to jest, bo kandydat został zgłoszony „za pośrednictwem koperty”. Także posłowie KO byli zdziwieni „kandydatem z koperty”.Zaskoczona Kidawa-Błońska Nawet Kidawa-Błońska, gdy rano występowała w radiu, była przekonana, że kandyduje sama i była zaskoczona nową kandydaturą. – Wczoraj posłowie długo w nocy byli na Sali sejmowej i dopiero dzisiaj rano dowiedziałam się, że jest zgłoszona kandydatura – powiedziała dziennikarzom w Zagrzebiu. – Wydaje mi się, że jeśli ktoś poważnie traktuje prawybory, to powinien to ogłosić, a nie składać kopertę – dodała. Jacek Jaśkowiak to prawnik, ekonomista, działacz sportowy i społeczny; rządzi Poznaniem od 2014 roku, kiedy to dość niespodziewanie jako kandydat PO wygrał w II turze wyborów z wieloletnim włodarzem tego miasta Ryszardem Grobelnym. Zeszłoroczne wybory prezydenta miasta wygrał już w pierwszej turze. Otrzymał 55,99 proc. głosów.Jest ateistą, znanym z liberalnych poglądów i zwolennikiem rozdziału Kościoła od państwa. Wielokrotnie apelował w swym mieście o tolerancję. „Chcę, by Poznań był miastem, w którym wszyscy czują się u siebie. Młodsi i starsi, rodziny i single, sprawni fizycznie i osoby z niepełnosprawnościami, dobrze sytuowani i ubożsi... By żadna mniejszość, grupa społeczna nie czuła się wykluczona, czegoś pozbawiana, dyskryminowana. By wszyscy mieszkańcy mieli poczucie, że ich potrzeby są dostrzegane” – pisał Jaśkowiak w swym lipcowym oświadczeniu, opublikowanym po wydarzeniach na Marszu Równości w Białymstoku. Doszło wówczas do aktów agresji wobec uczestników manifestacji.Sam stawał też na czele Marszu Równości w Poznaniu. W trakcie swych rządów dał się również poznać jako krytyk polityki Prawa i Sprawiedliwości, uczestnik demonstracji Komitetu Obrony Demokracji. Decyzję o rozpisaniu prawyborów, które wyłonią kandydata PO i KO na prezydenta, podjął kilkanaście dni temu zarząd Platformy. Ich zwolennikiem był m.in. lider PO Grzegorz Schetyna. Kontrkandydat prezydenta Dudy w połowie grudniaPowołana została Komisja Wyborcza na czele z posłem KO Rafałem Grupińskim, która przyjmuje zgłoszenia kandydatów do prawyborów. Ostateczną listę kandydatów ma ustalić i ogłosić w najbliższy piątek zarząd PO. Kandydata PO i KO na prezydenta ma 14 grudnia wskazać konwencja krajowa Platformy.Zanim pojawiła się druga obok Kidawy-Błońskiej kandydatura, rozważano, by tę procedurę przyspieszyć. Zwolennikiem tego był m.in. szef klubu Borys Budka. Skoro jednak zgłosił się Jacek Jaśkowiak, prawybory odbędą się zapewne według wcześniej zapowiedzianego scenariusza.",,
Grenlandzki łącznik,"Z wyjątkiem rosyjskiej agresji na Ukrainie, mocarstwa unikają dziś militarnego rozszerzania stref wpływów. Doskonale wiedzą, że jest o wiele silniejszy oręż – pieniądz. W ten profil wpisuje się ostatni pomysł prezydenta USA Donalda Trumpa, który upatrzył sobie odkupienie od Królestwa Danii Grenlandii. Wprawdzie Kopenhaga w ostrych słowach odrzuciła jakiekolwiek przymiarki, to jednak pomysł daje ważny wgląd w dalekosiężną strategię Białego Domu.","Przede wszystkim należy podkreślić, że inicjatywa nie jest pomysłem Trumpa na zasadzie, że skoro jest miliarderem to może wszystko kupić. Wpisy na Twitterze z kolejnymi odsłonami planu również nie są – jak w przypadku niektórych polskich polityków – sprawą nocnych włamań na ich konto.Pod pewnymi względami Trump rzeczywiście mógł traktować zakup Grenlandii jako swoistą transakcję biznesową – wszak majątku dorobił się na handlu nieruchomościami. Kupić okazyjnie i osiągnąć zysk. Sprawa jest jednak o wiele głębsza. Wpisuje się w globalną strategię Stanów Zjednoczonych. W ten sposób prezydent ze swoim niebanalnym wdziękiem szuka rozwiązań w narastającym konflikcie z Rosją i Chinami.Pekin dotąd nie zdecydował na otwarte zakupienie terytorium należącego do innego państwa, zresztą nie musiał. Swoją ekspansję ekonomiczną Chińczycy przeprowadzają w o wiele bardziej dyskretny sposób – inwestują gigantyczne środki w biednych krajach. Budują m.in. stadiony piłkarskie, drogi – od Kostaryki po Malawi i Kongo.Kupowanie przychylnościWszystko za darmo, jako gest przyjaźni, ale tak naprawdę to kupowanie przychylności. Do tego dochodzą pożyczki. Samej Wenezueli Chiny pożyczyły w ostatniej dekadzie około 60 mld dolarów. Oczywiście Xi Jinping doskonale zdaje sobie sprawę, że Wenezuela jest – cytując Ryszarda Kapuścińskiego – chudobiedna, dnem mieszka prześwitująca oraz że szanse na zwrot tych pieniędzy są praktycznie zerowe. W tym przypadku stawką jest kupienie sobie wdzięczności władz kraju, który posiada dwa razy większe złoża ropy naftowej niż Arabia Saudyjska.Rozszerzanie strefy wpływów w wykonaniu Stanów Zjednoczonych to przede wszystkim system programów pomocowych i humanitarnych. Z jednej strony to chwalebna droga, ale również – a może przede wszystkim – bardzo wygodny mechanizm uzależniający. Kraje niepokorne, takie które podpadną Waszyngtonowi, są ustawiane do pionu wstrzymaniem pomocy albo groźbami, że tak się skończą igraszki. Taka pochodna sankcji gospodarczych odbywa się jednak w ramach stosunków międzypaństwowych, choć ta metoda kija i marchewki jest stosowana także wobec nieposiadających swojego państwa Palestyńczyków, którzy również otrzymują pomoc finansową od USA. Co innego jednak zakupienie terytorium należącego do innego państwa i ustanowienie tam własnej administracji.Informacje o pomyśle zakupu Grenlandii po raz pierwszy pojawiły się w dzienniku „The Wall Street Journal”. Wskazano, że Donald Trump podczas różnych spotkań z zainteresowaniem przysłuchiwał się dyskusjom o bogatych złożach surowców i znaczeniu geopolitycznym wyspy. Dwóch informatorów przyznało, że prezydent poprosił doradcę w Białym Domu o przyjrzenie się tematowi.Ważny tematSam prezydent potwierdził, że ostatnio dyskutował ze swoimi doradcami o możliwości zakupu Grenlandii przez Stany Zjednoczone. – To jest temat, o którym rozmawialiśmy. Pojawiła się taka koncepcja i... jest ona strategicznie interesująca. Jesteśmy nią poważnie zainteresowani, ale nie rozmawialiśmy o tym dużo. W każdym razie to nie jest sprawa numer 1 dla rządu – przyznał.Temat nie najważniejszy, ale z pewnością bardzo ważny, skoro Donald Trump poświęca mu tyle uwagi na Twitterze. Potrafił już wrzucić grafikę przedstawiającą sielski grenlandzki krajobraz z złotym wieżowcem z napisem „Trump” i zapewnieniem, że takich rzeczy to on nie będzie tam wprowadzał. Dało się wyczuć, że jest pewny, iż trochę jego jankeskiego uroku wystarczy, by Grenlandczycy sami chcieli zostać jak nie 51. stanem, to chociaż terytorium nieinkorporowanym Stanów Zjednoczonych, jak Portoryko czy Wyspy Dziewicze.Wiele krajów jest bogatych w surowce. Sukcesem byłoby choćby wybicie Kazachstanu z orbity Rosji i Chin, choć to raczej miałoby minimalne szanse powodzenia. Trump zapewne liczył, że przejęcie administrowanej przez Danię wyspy zamieszkałej przez zaledwie 56 tys. osób, w dodatku z poważnymi problemami społecznymi i zależnej gospodarczo od macierzy, będzie korzystne dla każdej ze stron.                                                    Zaledwie 56-tysięczna Grenlandia posiada bogate złoża surowców (fot. Pixabay/Thomas_Ritter) Pytanie, dlaczego akurat Grenlandia przykuła uwagę prezydenta? Magazyn „Business Insider” przeprowadził analizę, choć wydaje się, że niepełną. Po pierwsze, wyspa – na co zwrócili uwagę doradcy Białego Domu – posiada znaczne złoża surowców. To przede wszystkim ruda żelaza, ołów, cynk, nikiel diamenty, złoto i pierwiastki ziem rzadkich jak uran czy wolfram. Rzadkie metale wykorzystywane są w produkcji m.in. telefonów, komputerów czy aut elektrycznych, ich znaczenie jest zatem ogromne. Do tego dochodzi ropa naftowa, na którą Stany Zjednoczone mają zawsze ogromny apetyt. Bogate łowiska byłyby miłym bonusem.Klimat dla biznesuKlimat Grenlandii sprawia, że większość złóż pozostaje niewykorzystana, gdyż niemal 80 proc. powierzchni wyspy jest pokryta lodem. To długo sprawiało, że ich eksploatacja była nieopłacalna. Teraz jednak, ku przerażeniu ekologów i zadowoleniu firm wydobywczych, pokrywa lodowa na wyspie topnieje w zawrotnym tempie. Eksperci z NASA przedstawili analizę, z której wynika, że blisko 97 proc. powierzchni wyspy podlega procesowi topnienia. Ostatnio agencja poinformowała o zaobserwowaniu dwóch największych topnień w historii wyspy. Oznacza to ułatwiony dostęp do ukrytych pod ziemią bogactw.Wyspa ma też strategiczne położenie. Na północno-wschodniej części wybrzeża Amerykanie mają od 1943 r. bazę lotniczą Thule ze stacją radarową, będącą elementem systemu wczesnego ostrzegania przed pociskami balistycznymi. Stąd też w czasie zimnej wojny wysyłano samoloty szpiegowskie do lotów zwiadowczych nad ZSRR.Thule działała oficjalnie, za zgodą Kopenhagi, w tajemnicy była natomiast trzymana leżąca około 240 km dalej baza Camp Century. Obok tego rzekomego ośrodka naukowego była rozbudowana sieć podziemnych wyrzutni rakiet nuklearnych dalekiego zasięgu, połączona tunelami o łącznej długości 21 km. Wszystko doskonale ukryte przed wścibskimi kamerami samolotów szpiegowskich. O bazie noszącej kryptonim Iceworm nie wiedzieli nawet Duńczycy, sojusznicy w NATO. Dowiedzieli się o niej przypadkiem w 1995 r., gdy prowadzono śledztwo w sprawie katastrofy bombowca B-52 z pociskami nuklearnymi, do której doszło na wyspie kilka lat wcześniej.Kluczowe jest jednak nie położenie Grenlandii między Europą a Ameryką Północną, tylko nad Oceanem Arktycznym. Właśnie Arktyka to obecnie najbardziej łakomy kąsek w geopolitycznej rywalizacji mocarstw oraz innych krajów, które kuszą znajdujące się tam złoża. USA, Rosja, Kanada i Dania poprzez Grenlandię mogą eksplorować swoje wyłączne strefy ekonomiczne do 200 mil morskich na północ od swojego wybrzeża. Rosja i Dania podnoszą, że należy wydłużyć im tę strefę, gdyż – dowodzą – platforma kontynentalna podległych im terytoriów sięga aż do bieguna północnego. Przymiarki MoskwyO ile Kopenhaga jest za słaba, żeby rozpychać się łokciami i straszyć rakietami, Rosjanie już od kilku lat odbudowują dawne radzieckie bazy wojskowe i zakładają nowe m.in. na Wyspie Wrangla, wyspie Kotielnyj i na Przylądku Schmidta. Moskwa tworzy również oddziały specjalistyczne przygotowane do działania w warunkach silnych mrozów. Rosja to jednak kolos na glinianych nogach. Wprawdzie zawsze znajdzie środki na militaryzację, lecz niskie ceny ropy i amerykańskie sankcje po agresji na Ukrainę powodują, że Kreml może przegrać cichą wojnę o Arktykę, gdyby Amerykanie poważnie zaangażowali się w tym regionie. Rosjanie znaleźli więc sposób. Zaprosili do współpracy Chiny, które wprawdzie nie posiadają żadnych terytoriów nad brzegiem Oceanu Arktycznego, za to dysponują ogromnymi środkami i mają ambicję bycia pierwszym supermocarstwem.Pekin chce wprowadzić nowy status dla Arktyki. W imię sprawiedliwości region ten powinien zdaniem władz być „wspólnym dziedzictwem ludzkości”, a to gwarantowałoby Chinom takie same prawa jak innym państwom. W praktyce oznaczałoby to zatem wolny rynek wydobycia gazu, a szacuje się, że w rejonie Arktyki znajduje się jedna trzecia globalnych zasobów błękitnego paliwa. Oczywiście „wspólne dziedzictwo ludzkości” zostałoby szybko i w znacznej części opanowane przez Chińczyków.Kraj Środka ku mroźnej północy pcha również chęć budowy „Polarnego Jedwabnego Szlaku” prowadzącego przez arktyczne trasy morskie, przez co nie trzeba byłoby korzystać z Kanału Sueskigo, a to skróciłoby połączenie z Europą. Celem jest także osiągnięcie jak nie przewagi, to choćby równowagi militarnej. Chińczycy rozbudowują flotę okrętów podwodnych mogących przenosić broń nuklearną. Już dysponują kilkoma jednostkami typu 094, a pracują nad nowym typem 096, a każdy taki okręt będzie mógł przenosić aż 24 pociski JL-3. To wystarczy, żeby zegar nuklearny znów przyspieszył i zaczął zbliżać się do północy. Chiny mogą liczyć na czasową gościnność Rosji oraz pewien zysk polityczny dzięki inwestycjom w krajach skandynawskich. Atutem Kanady i Rosji jest ogromna linia brzegowa, dająca prawo do eksploracji Arktyki w większym zakresie. Islandia, Dania, Norwegia, Szwecja i Finlandia nie mają wielkiej siły przebicia i mogą co najwyżej blokować co bardziej stanowcze działania mocarstw, ale tak, żeby ich nadto nie zdenerwować.Wreszcie Stany Zjednoczone – potencjał militarny i ekonomiczny mają ogromny, tylko wyłączna strefa ekonomiczna jest według Waszyngtonu niepokojąco krótka. Ogranicza się w zasadzie tylko do Alaski. Zdobycie Grenlandii, największej wyspy na Ziemi niebędącej kontynentem (2,16 mln km kwadratowych), znacząco wydłużyłoby strefę i powiększyło pole manewru. Dlatego właśnie pomysł z kupnem Grenlandii to nie kwestia fanaberii, lecz ma ogromne znaczenie strategiczne i zdecyduje o układzie sił w nasilającym się konflikcie o Arktykę.Na drodze stanęło jednak Królestwo Danii, którego Grenlandia jest częścią składową. Duńska scena polityczna przyjęła pomysł Donalda Trumpa z niedowierzaniem. „To musi być prima aprilis. Jeśli Trump naprawdę to rozważa, jest to ostateczny dowód na to, że oszalał” – napisał na Twitterze były premier Lars Lokke Rasmussen z Partii Liberalnej.Niedorzeczny pomysłSoren Espersen z Duńskiej Partii Ludowej (DF) ocenił, że pomysł sprzedaży obywateli Danii jest „niedorzeczny”, zaś premier Mette Frederiksen nazwała go „absurdem”. – Grenlandia nie jest na sprzedaż. Grenlandia nie jest duńska. Grenlandia należy do Grenlandii. Mam nadzieję, że amerykański pomysł nie jest poważny – oświadczyła szefowa rządu.W odpowiedzi Trump, trochę jak obrażona primabalerina, odwołał wizytę w Danii, gdzie miał się udać po obchodach 80. rocznicy wybuchu II wojny światowej w Polsce. Oświadczył również, że słowa premier Frederiksen były „paskudne” i że „nie rozmawia się ze Stanami Zjednoczonymi w ten sposób”. Trump to samiec alfa, więc odmowa Kopenhagi dotknęła go szczególnie, a nawet upokorzyła. Może mieć to poważne implikacje na arenie międzynarodowej. Rosja i Chiny pilnie obserwują ostatni zwrot wydarzeń wokół Grenlandii i jak na mało co liczyły na porażkę drażliwego prezydenta USA. Wiedzą, że Trump traktuje dyplomację w nieco inny sposób. Stąd obrażanie, łajanie, besztanie innych przywódców i próba udowadniania na każdym kroku, że jest najważniejszy.Można pokusić się o stwierdzenie, że Trump źle zabrał się do przymiarek. Zamiast zacząć rozgłaszać na Twitterze, że chce kupić wyspę, bo się opłaci, powinien najpierw wysondować stanowisko Danii, cierpliwie poczekać, wykonać kilka ukłonów, stopniowo zwiększać obecność Stanów Zjednoczonych na Grenlandii, najpierw robić biznes, a dopiero potem ewentualnie zaproponować jakąś formę współrządzenia.Ważne tu i terazTo jednak nie byłoby w jego stylu. Dla niego liczy się tu i teraz. Kupno, sprzedaż, ale przede wszystkim pokazanie, kto tu rządzi. Trochę jak szeryf na Dzikim Zachodzie, on będzie decydował. To może robić wrażenie na wyborcach w Stanach Zjednoczonych, a przecież zbliżają się wybory prezydenckie, lecz taka bezceremonialna postawa już musiała wywołać opór Duńczyków.Co ciekawe, pomysł zakupu Grenlandii przez Stany Zjednoczone przewijał się wcześniej w historii. Już w 1946 r. ówczesny prezydent Harry Truman oferował Królestwu Danii 100 mln dolarów za to terytorium (równowartość 1,3 mld dolarów dzisiaj). Truman skupiał się przede wszystkim na strategicznym położeniu wyspy, która miała stać się ważną bazą militarną u progu zimnej wojny. Baza powstała, ale terytorium pozostało podległe Kopenhadze.W przeszłości Waszyngton kupował już zresztą tereny należące do innych państw i zwykle robił dobry interes. W 1803 r. odkupiono od Francji Luizjanę, przy czym nie był to tylko teren obecnego stanu, ale obszar o powierzchni 2,14 mln km kw. (około 8 razy większy od powierzchni Polski), ciągnący się od terenów obecnej Kanady. Paryż złamał tym samym traktat z San Ildefonso, podpisany trzy lata wcześniej z Hiszpanią, który obligował Francuzów do nieprzekazywania Luizjany żadnemu z państw trzecich. Ale interes to interes.                                                    Prezydenci Rosji Władimir Putin oraz Chin Xi Jinping współpracują ws. Arktyki (fot. Kremlin.ru) Ta większa Luizjana kosztowała 78 mln franków, czyli 15 mln dolarów w ówczesnej walucie (równowartość około 310 mld w dzisiejszej) – dokładnie 60 mln franków (11,25 mln dolarów) oraz 18 mln franków (3,75 miliona dolarów) anulowanego długu francuskiego wobec USA. Waszyngton takich pieniędzy nie miał, dał 3 mln dolarów w złocie i musiał wziąć pożyczkę w brytyjskim Barings Bank. Bankierzy zgodzili się, choć Wielka Brytania wojowała wówczas z Francją. Ale interes to interes. Pokłosiem tego było kupienie później Florydy od Hiszpanii za 5 mln dolarów.Złoty interesJeszcze lepszy biznes Amerykanie zrobili kupując w 1867 r. Alaskę od Imperium Rosyjskiego. Nieco ponad 1,5 mln km  kw. pustkowi kosztowało 7,2 mln dolarów (około 122,6 mld w dzisiejszej walucie). Krytycy pukali się w głowę, kpili, że William H. Seward, sekretarz stanu w gabinecie prezydenta USA Andrew Johnsona, kupił „ogród niedźwiedzi polarnych”. Bezużyteczne, wydawało się terytorium, szybko stało się kopalnią złota i to dosłownie, gdy w latach 90. XIX wieku odkryto na tych terenach ogromne pokłady złota.W międzyczasie w 1853 r. USA kupiły jeszcze od Meksyku terytoria, które weszły w skład stanów Arizona i Nowy Meksyk. Za 76,77 tys. km kw. terenów leżących na południe od rzeki Gila River i na zachód od Rio Grande zapłacono 10 mln dolarów (około 230 mld w dzisiejszej walucie). Ziemia ta była potrzebna pod budowę linii kolejowej do Kalifornii.W 1917 r. natomiast Waszyngton wykupił należące do Królestwa Danii Wyspy Dziewicze. Żeby transakcja doszła do skutku, Duńczycy musieli najpierw opowiedzieć się w referendum. Amerykanie zapłacili 25 mln dolarów (około 400 mln w dzisiejszej walucie). Wyspy – do dziś nie mające statusu stanu i pozostające terytorium zależnym – stały się strategicznym przyczółkiem USA w rejonie Karaibów. Zwykle jednak Waszyngton rozszerzał strefy wpływów poprzez wykupywanie interesujących je ziem leżących w innych krajach przez amerykańskie koncerny. Tak m.in. Honduras i Salwador stały się republikami bananowymi.Czasy się zmieniły i teraz nikt już nie kupuje terytoriów, przynajmniej oficjalnie. Stany Zjednoczone mają zatem niewielką szansę na przejęcie Grenlandii. Z drugiej strony, Dania proponuje wspólne interesy, gdy Donald Trump ochłonie, jako biznesmen powinien oszacować, że to jedyna szansa na osiągnięcie możliwie najlepszej pozycji w zbliżającej się rozgrywce mocarstw o mroźne wody Oceanu Arktycznego.",,
Afera marszałkowa: Były oficer WSI  nie stawił się w więzieniu. Szuka go policja,"Aleksander L., były pułkownik Wojskowych Służb Informacyjnych,  nie stawił się do odbycia kary w więzieniu. W związku z tym w środę wystawiono nakaz jego doprowadzenia. Dwa tygodnie wcześniej obrona L. wnioskowała o wstrzymanie wykonania kary, lecz sąd się do tego wniosku nie przychylił.","Oficer WSI został skazany w tzw. aferze marszałkowej, której nazwa pochodzi od pełniącego wówczas urząd marszałka Sejmu Bronisława Komorowskiego. Aleksander L. oferował sprzedaż aneksu do raportu z likwidacji Wojskowych Służb Informacyjnych. Prowadzący sprawę sędzia Stanisław Zdun w uzasadnieniu wyroku przyznał, że „sprawa pozostawała w szczególnym zainteresowaniu marszałka Sejmu Bronisława Komorowskiego, Pawła Grasia i ówczesnego szefa ABW Krzysztofa Bondaryka”.16 grudnia 2015 r. Sąd Rejonowy dla Warszawy-Woli skazał L. na karę 4 lat pozbawienia wolności i 54,5 tys. zł grzywny. Do dziś nie odbył on jednak kary.",,
„Był wielkim mężem modlitwy”. Jan Paweł II odszedł 12 lat temu,"Nocne czuwanie na pl. Piłsudskiego w Warszawie zakończyło obchody 12. rocznicy śmierci Jana Pawła II. Modlitwą i śpiewem około 2 tys. osób upamiętniło Ojca Świętego. Przez cały dzień pielgrzymi oddawali w Watykanie hołd papieżowi, ogłoszonemu świętym w 2014 roku. W całej Polsce odbywały się nabożeństwa, koncerty, czuwania, akcje krwiodawstwa i Marsz Świętości Życia.","Warszawskie czuwanie rozpoczęło się około godziny 21. na pl. Piłsudskiego - w miejscu, gdzie podczas pielgrzymek do Polski papież najczęściej spotykał się z warszawiakami. Zgromadzeni zaopatrzeni byli w polskie flagi, na których było napisane „Jan Paweł II”. Na jednym z budynków nieopodal placu wyświetlono podobiznę Papieża Polaka z napisem „Pamiętajcie o człowieku”. Tradycyjnie w uroczystościach wziął udział Chór Centrum Myśli Jana Pawła II. Krótki koncert przepleciony był słowami papieża.Śpiewanie „Barki”Około 21.37, w godzinę śmierci Jana Pawła II, zebrani mogli usłyszeć utwór „Cisza”, w wykonaniu przedstawiciela Wojska Polskiego. Później zaśpiewano ulubioną pieśń Jana Pawła II pt. „Barka”.Kard. Kazimierz Nycz wspomniał słowa Jana Pawła II: „Jeśli chcecie zachować pokój, pamiętajcie o człowieku”. Zaznaczył, że słowa te papież wypowiadał w różnych kontekstach. – On te słowa wypowiadał inaczej wtedy, kiedy łagodził konflikty i spory na początku swojego pontyfikatu, czy to między Argentyną i Anglią, czy w innych miejscach świata. On te słowa wypowiadał troszeczkę w innym wyrazie wtedy, kiedy był w Polsce stan wojenny. Ale zawsze ten związek pokoju i człowieka był u niego pierwszy –  mówił kard. Nycz. Msza w Watykanie W Watykanie odbyła się msza św. przy grobie Jana Pawła II w bazylice watykańskiej, którą odprawił kardynał Stanisław Ryłko, przewodniczący fundacji Jana Pawła II w Rzymie. Na mszę przybyli przedstawiciele polskiego duchowieństwa z Rzymu, Watykanu oraz polscy pielgrzymi.– To jest jedno z najbardziej omodlonych miejsc w bazylice św. Piotra. Dzisiaj ludzie z całego świata przychodzą do niego przynosząc mu swoje radości i smutki oraz cierpienia, prosząc o jego modlitewne wstawiennictwo u Boga. Jego, który za życia był wielkim mężem modlitwy – mówił podczas kazania kardynał. Wśród obecnych był współpracownik trzech papieży: Jana Pawła II, Benedykta XVI i Franciszka - arcybiskup Konrad Krajewski, który jest obecnie Papieskim Jałmużnikiem. W ostatnich latach pontyfikatu Jana Pawła II był jego ceremoniarzem.Do kaplicy świętego Sebastiana w bazylice watykańskiej przybyli także przebywający w dniu rocznicy w Rzymie wierni z Polski. Nocne towarzyszenie w ostatnich godzinach   W 2005 roku, gdy wiadomo już było, że Jan Paweł II umiera, na placu przed bazyliką watykańską i zarazem pod oknami papieskiego apartamentu w Pałacu Apostolskim modliły się nieprzerwanie przez kilka dni dziesiątki tysięcy ludzi. Im również ogłoszono informację o śmierci papieża. Beatyfikacja i kanonizacja    Wyjątkowo uroczyście obchodzona była druga rocznica śmierci Jana Pawła II w 2007 roku. Tego dnia podczas podniosłej ceremonii w rzymskiej bazylice świętego Jana na Lateranie zakończono pierwszy, diecezjalny etap rozpoczętego w rekordowym tempie procesu beatyfikacyjnego. Kilka godzin później Benedykt XVI odprawił rocznicową mszę na placu Świętego Piotra. W homilii nazwał swego poprzednika „niezawodnym przewodnikiem w wierze, gorliwym pasterzem i odważnym prorokiem nadziei”. Papież Ratzinger przypomniał wówczas, że śmierć Jana Pawła II była „wydarzeniem, które cały świat przeżywał z niespotykanym w historii uczestnictwem”.  W 2010 roku Benedykt XVI odprawił mszę w piątą rocznicę z kilkudniowym wyprzedzeniem w związku z ceremoniami Wielkiego Tygodnia. Mówił wówczas: Jan Paweł II „podczas swego długiego pontyfikatu nie szczędził sił w głoszeniu prawa ze stanowczością, bez słabości czy wahań, przede wszystkim, gdy musiał mierzyć się z oporami, niechęcią i odmową”. Szósta rocznica upłynęła już pod znakiem przygotowań do beatyfikacji, która odbyła się 1 maja 2011 roku w Watykanie pod przewodnictwem Benedykta XVI.       Po ogłoszeniu papieża błogosławionym, jego grobowiec został przeniesiony z grot watykańskich do bazyliki Świętego Piotra.",,
Inflacja efektem ubocznym prosperity. NBP nie interweniuje,"Szybkim wzrostem cen płacimy za szybkie tempo wzrostu gospodarczego. Narodowy Bank Polski nie interweniuje, żeby nie wylać dziecka z kąpielą – wskazuje „Puls Biznesu”.","Na początku roku inflacja konsumencka, odczuwana najbardziej przez ogół obywateli, osiągnęła 3,4 proc. To mocno powyżej szacunków analityków i prognoz Narodowego Banku Polskiego. Do wzrostu cen dołożyły się m.in. susze w latach 2018-19 oraz afrykański pomór świń, zarówno w Polsce, jak i w Chinach.Szybki wzrost cen dotyczy wielu państw regionu – także Rumunii, Czech, Bułgarii oraz Węgier i Słowacji. W najważniejszych państwach Europy Zachodniej – we Włoszech, Francji i w Niemczech – ceny rosną o około 1,5 pkt. proc. wolniej – zwraca uwagę dziennik.Piotr Bielski, analityk Santander Bank, wskazuje, że rosnąca inflacja jest efektem ubocznym gospodarczej prosperity. Rada Polityki Pieniężnej może zainterweniować, podnosząc stopy procentowe, ale efektem byłoby zahamowanie przez przedsiębiorców inwestycji. Rada, licząc na silny wzrost gospodarczy, „bardzo niechętnie spogląda na takie narzędzia” – podkreśla gazeta.",,
Mateusz Morawiecki wchodzi na Facebooka. „Nie mogło mnie z wami zabraknąć”,"Mateusz Morawiecki wchodzi na Facebooka. „Postaram się znaleźć czas, aby dzielić się z Państwem, co myślę o przyszłości Polski” – napisał w powitalnym wpisie premier dodał, że „każde spotkanie, nawet to na Facebooku, jest ważne, o ile ktoś mówi coś ważnego dla Polski”.","„Wiem, że wiele osób na Facebooku czekało, aż do Państwa dołączę. Silne państwo mierzy się nie tylko siłą gospodarki albo siłą rodzin. Silne państwo to też siła argumentów, żywa dyskusja między Polakami, którzy dzięki Facebookowi aktywnie włączają się w umacnianie demokracji nad Wisłą, w budowanie rzetelnego przepływu informacji z regionu do regionu, od osoby do osoby” – napisał szef rządu.„Nie mogło mnie z Państwem zabraknąć” – stwierdził Morawiecki.Premier podkreślił, że postara się znaleźć czas, aby dzielić się z obywatelami tym, co myśli o przyszłości Polski, a także „z jakimi propozycjami dla Śląska” ubiega się o mandat RP. „W końcu nowoczesność i bogactwo Śląska to jeden z kluczowych warunków nowoczesnej i bogatej Polski” – oznajmił.„Ufam, że nie zabraknie mi czasu, abym dzielił się też tym, co daje mi radość i spełnienie poza pracą” – podkreślił Morawiecki.",,
Rosja: Powstanie księga poświęcona polskim ofiarom NKWD. Odpowiedź na negowanie zbrodni,"Stowarzyszenie Memoriał zapowiada wydanie księgi poświęconej ofiarom zbrodni katyńskiej pochowanym w Miednoje. Dziennik „Kommiersant” ocenia, że publikacja jest potrzebna, bo nadal są osoby negujące, że w Miednoje spoczywają polscy jeńcy.","Od 1940 do 1992 roku nie było w Miednoje, z oficjalnego punktu widzenia, żadnych szczątków polskich jeńców. Są ludzie, którzy również teraz twierdzą, że ich tam nie ma. Z tego względu przygotowana przez Stowarzyszenie Memoriał księga o pochowanych w Miednoje polskich jeńcach jest dzisiaj bardzo potrzebna – wskazuje gazeta.Planowanej publikacji i historii zbrodni katyńskiej rosyjski dziennik poświęcił obszerny artykuł na stronie internetowej. Przypomina w nim przebieg wydarzeń od 17 września 1939 roku do wiosny 1940 roku. Przywołuje dokumenty: notatkę ludowego komisarza spraw wewnętrznych ZSRR Ławrientija Berii z 3 marca 1940 roku, w której postulował on rozstrzelanie polskich jeńców wojennych i datowane na trzy dni później postanowienie Biura Politycznego KC WKP(b), czyli najwyższych radzieckich władz partyjnych i państwowych, o poparciu wniosku Berii.Wiele uwagi poświęcono też osobom, które współcześnie negują fakt, że w Miednoje pochowano zabitych przez NKWD więźniów obozu w Ostaszkowie, jednego z trzech obozów, w których znaleźli się polscy jeńcy. Egzekucja ofiar zbrodni katyńskiej pochowanych w Miednoje „jest jednym z ulubionych tematów stalinistów-rewizjonistów” – wskazuje.Przypomina, że w czasach, gdy wiedziano już o grobach w Katyniu, o zbrodnię tę oskarżano Niemców. Jednak w Miednoje armia niemiecka nie doszła do rejonu, gdzie znajdują się miejsca pochówku. „W rezultacie rewizjoniści muszą mówić, że w Miednoje pochowani są nasi, obywatele radzieccy” – zauważa autor artykułu.Podkreśla, że „rewizjoniści nie uznają żadnych dowodów, żadnych zeznań świadków” i negują „sam fakt rozstrzelania przez NKWD polskich jeńców”. Podaje przykłady publikacji propagujących taką wersję i oferowanych w księgarniach internetowych. Ocenia, że „negujący zbrodnię katyńską są bardzo aktywni”. NegacjoniściAutor porównuje ich do osób negujących Holokaust. „Według jednych nie było sześciu milionów zabitych Żydów, a znacznie mniej. Według drugich – jeśli są w Miednoje rozstrzelani Polacy, to nie 6295, a znacznie mniej. Jedni obliczali, ile osób można spalić w piecu krematorium, żeby udowodnić, że nie było w ogóle żadnych komór gazowych i krematoriów. Drudzy obliczają, ilu ludzi można rozstrzelać w ciągu jednej nocy, aby udowodnić, że nikt nie rozstrzeliwał Polaków” – zwraca uwagę.Jego zdaniem, „słabym punktem” w argumentacji, którą kierują się zwolennicy rewizjonistycznych poglądów, jest fakt, że władze ZSRR i potem Rosji uznały winę ZSRR za zbrodnię katyńską. „Są przykłady, gdy władze naszego kraju nie chciały przyznawać się do tego, co zrobiły. Ale przyznawać się do tego, czego nie zrobiły? Brać na siebie cudzą winę?” – zauważa.W reportażu z Zespołu Memorialnego w Miednoje koło Tweru, którego częścią jest Polski Cmentarz Wojenny, autor relacjonuje, że kompleks ten „dzieli się na dwie części, »radziecką« i »polską«”. „Przed masową egzekucją jeńców polskich w tym miejscu grzebano obywateli radzieckich pochowanych w latach Wielkiego Terroru (tj. w latach 30. XX wieku – przyp. red.). Było ich około 5 tysięcy. Dokumenty nie zachowały się, nazwiska zabitych z małymi wyjątkami nie są znane” – pisze.",,
Jan Duda wybrany na przewodniczącego sejmiku,"Jan Duda, ojciec prezydenta Andrzeja Dudy został w środę wybrany na przewodniczącego sejmiku województwa małopolskiego. Podczas sesji ślubowanie złożyło też sześcioro nowych radnych wojewódzkich, którzy objęli mandaty po radnych wybranych do Sejmu.","Za kandydaturą Dudy zagłosowało 25 radnych, jedna osoba była przeciw, a dziesięć wstrzymało się od głosu. Nowy przewodniczący dziękując za wybór powiedział, że dołoży wszelkich starań, żeby godnie reprezentować sejmik województwa małopolskiego.   Zadeklarował „prowadzenie obrad sejmiku w duchu wzajemnej współpracy ponad podziałami, w duchu normalnej debaty politycznej i sprawnie”.  Wojciech Grzeszek, przewodniczący klubu radnych PiS zgłaszając kandydaturę Dudy uzasadniał, że w sejmiku pracuje on drugą kadencję, zasiada też w kilku komisjach, jest bardzo aktywnym radnym i pracownikiem naukowym Akademii Górniczo-Hutniczej. – Jest człowiekiem rzetelnym i sumiennym – powiedział Grzeszek.  Jan Duda w wyborach parlamentarnych bez powodzenia kandydował na senatora w jednym z dwóch krakowskich okręgów. Zwyciężył tam kandydat KO Jerzy Fedorowicz uzyskując 117 tys. 177 głosów – o ponad 37,5 tys. więcej niż ojciec prezydenta RP, na którego zagłosowało 79 tys. 608 wyborców.",,
"Premier: Emerytura Plus to nie rozdawnictwo, a walka o godne życie emerytów","Emerytura Plus to nie rozdawnictwo, a walka o godne życie emerytów; to dodatkowy zastrzyk – mówił w czwartek na konferencji podczas prezentacji projektu dotyczącego programu Emerytury Plus premier Mateusz Morawiecki.","Morawiecki przekonywał, że dla jego rządu emeryci są „szczególną grupą”, stąd – jak mówił – PiS przywrócił wiek emerytalny do 60 lat dla kobiet i 65 lat dla mężczyzn oraz przeprowadził waloryzację emerytur w bieżącym roku i zwiększył emeryturę minimalną.– Te 1100 zł Emerytury Plus, które dzisiaj anonsujemy, ogłaszamy, przedstawiamy to tak jakby dodatkowe 90 zł miesięcznie, gdyby podzielić te 1100 zł na 12 miesięcy – jest to dodatkowy zastrzyk – mówił szef rządu.– Opozycja krytykuje nas za te nasze pomysły, mówiąc o tym, że to jest rozdawnictwo. Dla mnie to jest walka o godne życie emerytów, to nie jest żadne rozdawnictwo, to są pieniądze, które zdobyliśmy skutecznie w walce z mafiami VAT–owskimi, z przestępcami podatkowymi i przekazujemy je społeczeństwu – dodał Morawiecki. Dla kogo trzynasta emerytura?Min. Elżbieta Rafalska poinformowała, że ze świadczenia będą mogli skorzystać: „emeryci i renciści z powszechnego systemu ubezpieczeniowego, renciści i emeryci rolnicy, ci, którzy otrzymują emerytury pomostowe, nauczycielskie świadczenia kompensacyjne, zasiłki przedemerytalne, świadczenia przedemerytalne, renty socjalne, renty rodzinne oraz renty inwalidzkie i renty wojenne”.Jest to 9 mln 720 tys. osób uprawnionych do świadczenia w wysokości 1100 zł brutto - poinformowała. To około 6,94 mln emerytów i 2,62 mln rencistów.– Jest grupa emerytów, którzy nie mają minimalnej emerytury, nie wypracowali takiej emerytury, nie spełnili warunku stażowego. Tych emerytów jest 218 tys. (...) Oni również otrzymają to świadczenie – powiedziała Rafalska.Szefowa resortu rodziny przypomniała, że średnia emerytura wypłacana osobom, które nie mają 20-letniego stażu pracy, wynosi 731 zł. Zapewniła, że „te osoby również otrzymają to świadczenie dodatkowe”.– Koszt realizacji tego projektu to jest 10,7 mld zł, tyle kosztują te trzynaste – jak popularnie mówimy – świadczenia, które dostaną emeryci – podała minister. – Myślę, że to będzie zastrzyk finansowy, który raz w roku pozwoli emerytom i rencistom uregulować kwestie, na które nie mogli by sobie pozwolić - stwierdziła.Wskazała, że świadczenie będzie wypłacone z urzędu, bez konieczności składania dodatkowych wniosków. Emerytura plus do konsultacji; w kwietniu przyjęcie przez RM Rafalska poinformowała, że po konferencji, na której zaprezentowano projekt Emerytura plus, zostanie on skierowany do konsultacji międzyresortowych i społecznych. – Czekamy na uwagi partnerów, resortów, organizacji, czy przedstawicieli emerytów. Potem (trafi do – red.) Komitetu Stałego Rady Ministrów i chcielibyśmy, żeby projekt w pierwszych dniach, na początku kwietnia, został przyjęty - powiedziała.Jak dodała, „do tak poważnej operacji, która dotyczy ponad 9,7 mln emerytów i rencistów musi się właściwie przygotować Zakład Ubezpieczeń Społecznych, ale nie tylko, bo te świadczenia będą wypłacane przez KRUS i kasy ubezpieczeń mundurowych, w zależności od tego, komu to świadczenie będzie przysługiwało.– Myślę, że z tym projektem „piątki” programowej Prawa i Sprawiedliwości, rządu Zjednoczonej Prawicy, poprawi się sytuacja osób najbardziej potrzebujących – powiedziała szefowa MRPiPS. Wśród nich wymieniła osoby, które „mają za sobą lata ciężkiej pracy, których potrzeby często są związane ze stałymi wydatkami na leki, które żyjąc w gospodarstwach jednoosobowych są mocno obciążone stałymi kosztami utrzymania – czynszem i innymi wydatkami, których nie można dzielić na dwa świadczenia, jak jest się samemu.– Cieszymy się, że uda się ten projekt – mam nadzieję – sprawnie wdrożyć i że kieszenie (potrzebujących - PAP) staną się odrobinę zasobniejsze w 2019 r., uwzględniając jeszcze tę tegoroczną waloryzację - dodała. Kontrole ZUS to „teoria spiskowa”Odpowiadając na pytanie o wzmożoną kontrolę rent i spadek liczby wypłacanych świadczeń, Rafalska zaznaczyła, że nie jest prawdą, że rząd ogranicza renty, żeby sfinansować tzw. trzynastki dla emerytów.– Nic bardziej mylnego. Niewielkie różnice, które są między rentami w 2015, 2016 i 2017 r. wynikają z prostej przyczyny, która da się jasno wytłumaczyć – z przywrócenia wieku emerytalnego – mówiła.Rafalska wyjaśniła, że po przywróceniu wieku emerytalnego okazało się, że 29 proc. osób, które z niego skorzystały, to byli renciści, którym stan zdrowia nie pozwolił dopracować do wydłużonego przez koalicję PO-PSL wieku emerytalnego.– Okazało się, że ci ludzie nie musieli ze względu na stan zdrowia przechodzić na rentę, tylko skorzystali z możliwości przejścia na emeryturę. I w tym się kryje tajemnica tej niewielkiej ilości dynamiki przyznawanych rent – stwierdziła Rafalska.Zdaniem Rafalskiej pogłoski, jakoby kontrole ZUS zostały wzmożone, to „teoria spiskowa”. – Naprawdę nic złego się nie dzieje (...). Żadnych tu dodatkowych działań z tej strony nie ma – zapewniła Rafalska.",,
"„Chciałbym, aby Rydzyk powiedział: Polacy trzymam za was”","– Chciałbym, aby tutaj stanął ojciec Rydzyk i powiedział: Polacy trzymam za was. Żeby pan Błaszczak, pan Hoffman nie mówili: rozliczymy was, tylko żeby się uśmiechnął, raz w życiu i powiedział: jestem Polakiem i kibicuję naprawdę – takie marzenie zdradził satyryk Krzysztof Materna, gość poranka Euro w TVP info. Jak twierdzi, Euro to doskonała okazja na połączenie się rodaków, rozdartych politycznymi podziałami.",,,
"Prezydent: Kto walczy o Polskę, jest jak polski żołnierz","– Kto walczy o Polskę, jest jak polski żołnierz – mówił prezydent Andrzej Duda podczas uroczystości Święta Wojska Polskiego w Katowicach. Nawiązał w ten sposób do uczestników powstań śląskich. Zwierzchnik Sił Zbrojnych wyraził przekonanie, że rząd jest zdeterminowany, by zmodernizować polską armię.","Właśnie w powodu setnej rocznicy wybuchu pierwszego powstania śląskiego to w Katowicach – a nie jak zwykle w Warszawie – odbywają się główne uroczystości Święta Wojska Polskiego, obchodzonego 15 sierpnia na pamiątkę bitwy warszawskiej z 1920 r.– „Co nam obca przemoc wzięła, szablą odbierzemy” – myślę, że te słowa mieli w pamięci wszyscy żołnierze, którzy zmobilizowani przez marszałka Józefa Piłsudskiego, przez premiera Wincentego Witosa i innych wielkich polskich polityków, szli wtedy na front pod Warszawą, tamtego pamiętnego sierpnia 1920 roku. Ale myślę, że to samo na myśli mieli także mieszkający tutaj ludzie Górnego Śląska, Ślązacy, kiedy prześladowani przez Niemców zbrojnie stanęli do tego, aby walczyć, by tutaj była Polska – mówił Andrzej Duda tuż przed uroczystą defiladą wojskową w Katowicach. Prezydent przypomniał, że powstańcy śląscy nie należeli do polskiej armii, najczęściej wcześniej byli wcześniej żołnierzami państw zaborczych, tak jak ich dowódca Alfons Zgrzebniok. – Bo ten, kto chwyta za broń, żeby walczyć o Polskę i polskość, jest jak polski żołnierz – dodał. „Rząd jest absolutnie zdeterminowany, by modernizować polską armię” W swoim przemówieniu prezydent wyraził przekonanie, że obecny rząd jest zdeterminowany, aby realizować program modernizacji polskiej armii. – Wierzę głęboko, że zarówno polski rząd pod wodzą premiera Mateusza Morawieckiego, jak i MON pod wodzą ministra obrony (Mariusza Błaszczaka) są absolutnie zdeterminowane, aby program modernizacji Wojska Polskiego realizować i aby zwiększać wydatki na obronność; jestem absolutnie pewien, że są zdeterminowani, aby wzmacniać nasza silę militarną i sojuszniczą – oświadczył prezydent.„Zobowiązania sojusznicze traktujemy poważnie”Zwierzchnik Sił Zbrojnych dziękował „sojusznikom za to, że odpowiedzialnie przyjmują na siebie obowiązek strzeżenia pewności art. 5 Traktatu Północnoatlantyckiego”. – Ich obecność jest dowodem, że państwa NATO swoje zobowiązania traktują poważnie. My także traktujemy swoje zobowiązania poważnie i możemy je wypełniać właśnie dzięki naszym żołnierzom – zaznaczył Andrzej Duda.",,
Podejrzani mężczyźni w polskim konsulacie. Interweniowała policja,"Uzbrojeni funkcjonariusze skontrolowali w czwartek polski konsulat w centrum Manchesteru. Policja otrzymała zgłoszenie o dwóch mężczyznach zachowujących się w podejrzany sposób. Jeden z nich został od razu zatrzymany, jak podają lokalne media. Drugi uciekł zaraz po pojawieniu się policji.","Policja prowadzi śledztwo w tej sprawie. Jak podaje portal Manchester Evening News służby przeprowadziły też ewakuację osób przebywających w konsulacie. Po południu w czwartek sytuacja była już opanowana, a pracownicy i penitenci mogli wrócić do instytucji.",,
Liga Mistrzów piłkarzy ręcznych ma nowego sponsora: Nord Stream 2,"Wśród nowych sponsorów Ligi Mistrzów piłkarzy ręcznych jest gazociąg Nord Stream 2, konsorcjum realizujące kontrowersyjną inwestycję, przeciwko któremu występuje Polska, kraje bałtyckie i Ukraina. Umowa sponsorska została zawarta na dwa sezony, a hasło reklamowe brzmi: „EHF Liga Mistrzów napędzana przez Nord Stream 2”.","12 września rozpoczęły się rozgrywki Ligi Mistrzów piłkarzy ręcznych.  W 26. edycji turnieju bierze udział 28 drużyn z 20 krajów, w tym z Polski. W sobotę piłkarze PGE VIVE Kielce zagrają na Węgrzech z Telekomem Veszprem.                 Wśród kilku nowych sponsorów EHF Ligi Mistrzów jest gazociąg Nord Stream 2. Umowa w tej sprawie została podpisana 31 sierpnia, przed rozpoczęciem sezonu 2018/2019.  „Napędzani przez Nord Stream 2”              Nord Stream 2 będzie obecny w konkursie przez dwa kolejne sezony, z hasłem reklamowym „EHF Liga Mistrzów napędzana przez Nord Stream 2”.              Zadowolenie z podpisania umowy sponsorskiej wyraził Ulrich Lissek, jeden z dyrektorów w Nord Stream 2. Zauważył, że „piłka ręczna, a przede wszystkim Liga Mistrzów EHF, odgrywa ważną rolę, szczególnie w Europie Środkowej i Północnej”, czyli w rejonie budowy gazociągu.",,
"„Polska i Węgry są uznawane za gagatków, chociaż od 15 lat są w Unii”","Stawianie na Rosję kosztem Polski, Węgier czy Czech jest poważnym błędem i nie ma racjonalnego uzasadnienia – czytamy w dzienniku „Tagesspiegel”. Niemiecki publicysta zaapelował o zmianę podejścia władz w Berlinie do państw Europy Środkowo-Wschodniej.","„Polska i Węgry są uznawane za gagatków. Mimo 15-letniego członkostwa w Unii nie są traktowane przez Niemcy jak partnerzy – z sympatią i nadzieją. Właściwie dotyczy to całej Europy Środkowo-Wschodniej. Nie jest to region, po którym Niemcy spodziewają się czegoś pozytywnego” – pisze publicysta berlińskiego dziennika Christoph von Marschall. „To zrozumiałe” – ocenia dalej. „Niezależnie od tego, czy rządzącymi są narodowi konserwatyści – jak w Polsce i na Węgrzech, czy socjaldemokraci – jak w Rumunii, ich stosunek do demokracji, rządów państwa prawa i wolności mediów budzi wątpliwości” – przekonuje. Mimo to brak zainteresowania Niemiec regionem jest, zdaniem komentatora, zdumiewający. Taka postawa przede wszystkim nie pozwala dostrzec, jak bardzo te kraje się zmodernizowały i jak wzrosło ich ekonomiczne znaczenie dla RFN.",,
"Politycy o hejcie w sieci. „Nie dziwi, bo wzięli na listę hejterkę Jachirę”","Jeżeli potwierdziłyby się te informacje, że to faktycznie osoby związane bezpośrednio z Platformą Obywatelską, a nawet zatrudnione przez tę partie, prowadzą fanpage i strony, które w sposób kłamliwy i ordynarny atakują różnych polityków, to byłby niebywały skandal – ocenił w TVP Info rzecznik rządu  Piotr Müller.","Dziennikarze „Sieci” ujawnili, że za hejterską stroną SokzBuraka stoi człowiek, który jest zatrudniony przez Platformę Obywatelską i warszawski ratusz. To – według dziennikarzy – piarowiec Mariusz Kozak-Zagozda.Facebookowa strona SokzBuraka, która istnieje w sieci od pięciu lat, a którą „lubi” ponad 800 tys. osób, jest przestrzenią, gdzie powstały już setki hejterskich i kłamliwych wpisów. Większość z nich dotyczy polityków Prawa i Sprawiedliwości; treści uderzają też w Kościół Katolicki i dziennikarzy TVP.Na antenie TVP Info politycy skomentowali te doniesienia. – To jest bardzo niepokojące, jeśli potwierdzi się, że z pieniędzy publicznych jest finansowany hejt przez tych, którzy próbują najgłośniej o hejcie krzyczeć. Mnie nie dziwi, bo przecież PO wzięła na swoje listy jawną hejterkę Klaudię Jachirę, która wrzuca obrzydliwe filmiki do Internetu – mówił minister ds. pomocy humanitarnej Michał Woś.",,
Nie będzie ekstradycji mistrza olimpijskiego oskarżonego o pedofilię,"Ukraina odrzuciła wniosek Austrii o ekstradycję dwukrotnego mistrza olimpijskiego w judo Petera Seisenbachera, oskarżonego o molestowanie seksualne dzieci. 57-letni były sportowiec musi jednak opuścić ten kraj do 12 października.","Seisenbacher, który w grudniu ubiegłego roku nie stawił się na swoim procesie w Wiedniu, był poszukiwany międzynarodowym listem gończym. Zatrzymano go 1 sierpnia w stolicy Ukrainy. – Ambasada austriacka w Kijowie poinformowała nas, że wydano negatywną decyzję w sprawie ekstradycji, ale pan Seisenbacher musi opuścić kraj do 12 października – oświadczyła Britta Tichy-Martin, rzeczniczka austriackiego ministra sprawiedliwości.",,
Pogrzeb Stefana i Zofii Korbońskich,"Szczątki Zofii i Stefana Korbońskich spoczęły w Świątyni Opatrzności Bożej. Zasłużeni działacze Polskiego Państwa Podziemnego po II wojnie działali na rzecz naszego kraju na emigracji w USA, gdzie zmarli. Ich szczątki do Polski wróciły w sobotę. Zostały z najwyższymi honorami złożone w Panteonie Wielkich Polaków.","Uroczystości pogrzebowe rozpoczęła Msza św. w Katedrze Wojska Polskiego w intencji małżeństwa. Metropolita warszawski arcybiskup Kazimierz Nycz podkreślał niezwykłą i niezłomną drogę państwa Korbońskich. List od prezydenta Bronisława Komorowskiego odczytał szef kancelarii prezydenta Jacek Michałowski. Wieloletni współpracownik Stefana Korbońskiego i przyjaciel małżeństwa profesor Władysław Bartoszewski dziękował za spełnienie ich pragnienia i apelował o pamięć o ich dziele. Trumny ze szczątkami Stefana i Zofii Korbońskich sprowadzono w sobotę z Nowego Jorku, a następnie w niedzielę wystawiono w stołecznej Katedrze Polowej Wojska Polskiego.  Działacze Państwa Podziemnego    Stefan i Zofia Korbońscy przez kilkadziesiąt lat wspólnie pracowali na rzecz kraju. Stefan Korboński był działaczem Polskiego Stronnictwa Ludowego, a także prawnikiem i publicystą. Podczas okupacji przez pięć lat działał w strukturach Polskiego Państwa Podziemnego. Wspólnie z żoną zorganizował sieć radiostacji, które utrzymywały stałą łączność radiową cywilnego podziemia z rządem RP w Londynie, niezależnie od Delegatury i Komendy Głównej Armii Krajowej.    Dzięki temu było możliwe przekazywanie informacji z okupowanego kraju dla pracującej w Wielkiej Brytanii a rzekomo nadającej z Polski rozgłośni „Świt”. Drogą radiową Korboński informował polskie władze m.in. o zagładzie Żydów i powstaniu w getcie warszawskim oraz o informacjach uzyskanych od Kazimierza Skarżyńskiego, sekretarza generalnego PCK, który był w Katyniu po ujawnieniu grobów polskich oficerów.   W czasie Powstania Warszawskiego Korbońscy wysłali do Londynu ponad 70 depesz z opisem aktualnej sytuacji, a w 1945 roku informowali Londyn o aresztowaniu przez NKWD przywódców Państwa Podziemnego.    Korboński był szefem Walki Cywilnej, członkiem Komendy Głównej Armii Krajowej, a potem ostatnim Delegatem Rządu Londyńskiego na Kraj. Zofia Korbońska w czasie wojny była najbliższą współpracowniczką męża i jedną z organizatorek tajnej radiostacji.  Emigracja lub wyrok śmierci  Latem 1947 r. Korboński otrzymywał wiarygodne informacje, że ma być aresztowany i sądzony za rzekome wydawanie przez KWC polecenia likwidowania podczas wojny komunistów. Takie oskarżenie groziło wyrokiem śmierci. W tej sytuacji Stefan Korboński wraz żoną zdecydowali się na emigrację.   W listopadzie 1947 roku Korbońscy potajemnie opuścili Polskę na pokładzie statku. Jeszcze w tym samym miesiącu poprzez Szwecję i Wielką Brytanię przybyli do Stanów Zjednoczonych.    Stefan Korboński był działaczem emigracyjnego PSL, a po konflikcie z Mikołajczykiem – PSL Odłamu Jedności Narodowej. Zaangażował się w działalność antykomunistyczną. Był współzałożycielem powstałego w 1951 roku Europejskiego Zgromadzenia Narodów Ujarzmionych (ACEN). Przewodniczył w tej strukturze delegacji polskiej i był przez wiele lat przewodniczącym komitetu generalnego ACEN.    Jako polityk emigracyjny i działacz antykomunistyczny Stefan Korboński był rozpracowywany i inwigilowany przez służby bezpieczeństwa PRL.    Stefan Korboński zmarł w 1989 r. w Waszyngtonie. Został pochowany na cmentarzu w Doylestown, należącym do Narodowego Sanktuarium Matki Bożej Częstochowskiej (Amerykańska Częstochowa). Pośmiertnie został odznaczony Orderem Orła Białego. Instytut Yad Cashem przyznał mu tytuł Sprawiedliwego Wśród Narodów Świata.",,
Bp Libera: Niech Krzyż nigdy nie zniknie z krajobrazu Polski,"– Niech już nigdy Krzyż nie zniknie z krajobrazu Polski, z krajobrazu Mazowsza, z krajobrazu naszych wdzięcznych za niepodległość serc – zaapelował bp Piotr Libera podczas uroczystości niepodległościowej w Twierdzy Modlin, gdzie w 1957 r. komuniści strącili krzyż z kościoła garnizonowego krzyż, a samą świątynię zburzyli.","Bp Piotr Libera, który przewodniczył Mszy św. w intencji Ojczyzny w parafii św. Barbary w Twierdzy Modlin, odprawionej w ramach obchodów stulecia niepodległości Polski, w homilii przypomniał wydarzenia sprzed 61 lat, gdy ówczesne władze wyburzyły klasycystyczną świątynię, bo w socjalistycznym wojsku „Bóg miał stać się zbędny”.28 października proboszcz parafii, ks. Janusz Nawrocki, poświęcił krzyż, który został zamontowany na wieży kościoła i wezwał, aby już nigdy znak krzyża nie zniknął z krajobrazu Twierdzy Modlin.– A ja biskup wołam stąd, z miasta - mazowieckiego symbolu niepodległości: niech już nigdy Krzyż nie zniknie z krajobrazu Polski, z krajobrazu Mazowsza, z krajobrazu naszych wdzięcznych za niepodległość serc! – zaapelował bp Libera. Kapłan wskazał, że że odzyskanie niepodległości było cudem, do którego przyczyniły się wiara, odmawiany co dzień po polsku pacierz, pamięć o wspólnej historii: chrzcie Mieszka, odwadze Piastów i mądrości Jagiellonów, o wspólnejhistorii zwycięstw nad muzułmańskimi Tatarami i Turkami. Jednak cud 1918 roku trwał krótko. Potem przyszło bronić Polski  i Europy przed bolszewicką nawałą, później „czerwone maki pod Monte Cassino piły polską krew"" i ,,warszawskie dzieci poszły w bój”. Wreszcie nastały szare lata PRL-u, z wielkimi zrywami, ale też ze zniewoleniem wielu umysłów; z Żołnierzami Niezłomnymi, ale i ze złamanymi sumieniami. Znowu jednak stał się cud - cud Solidarności, cud wyboru Polaka na Papieża, cud„prawdziwej niepodległości”.Hierarcha zaznaczył, że polska niepodległość odradzała się od „odbudowy świątyń serc”, a tam, gdzie trzeba, od fizycznej odbudowy świątyni. Oficerowie i żołnierze, którzy w 1918, w 1920 roku wyrąbywali niepodległość, na swoich sztandarach na nowo umieścili trzy słowa, dumny polski trój-ideał: „Bóg - honor – Ojczyzna”.",,
Marsz Równości w Białymstoku. Postawa Kościoła – jak było naprawdę?,"Pierwszy Marsz Równości w Białymstoku wywołał kontrowersje i pytania o rolę Kościoła w zamieszkach. Towarzyszy temu próba zrzucenia na Kościół odpowiedzialności za przemoc. Tymczasem wydarzenia, które organizował Kościół w związku z marszem, były całkowicie wolne od przemocy, także słownej.","Akty przemocy stosowane przez „kiboli” i zwolenników organizacji narodowych zostały potępione w specjalnej odezwie przez metropolitę białostockiego. Kościół przypominał, że zawsze wyraża szacunek dla osób o orientacji homoseksualnej, natomiast współżycie homoseksualne z moralnego punktu widzenia ocenia jako grzech.Pierwszy Marsz Równości w Białymstoku20 lipca 2019 r. przez Białystok przeszedł pierwszy w historii tego miasta Marsz Równości. „Cele marszu to nie tylko przeciwdziałanie dyskryminacji ze względu na tożsamość i orientację seksualną, ale także wyraz solidarności z osobami LGBT+ [lesbijki, geje, biseksualni i transpłciowi - przyp. red.] i walka o prawa człowieka, które mamy wszyscy i o których respektowanie nie powinniśmy musieć walczyć, lecz musimy. Dla nas jest to »święto różnorodności«, wsparcie mieszkańców i mieszkanek Białegostoku w byciu sobą, tworzenie bezpiecznej przestrzeni, wolnej od uprzedzeń i wykluczenia” – napisali organizatorzy wydarzenia. Podczas poprzedzającej marsz konferencji prasowej Katarzyna Rosińska ze Stowarzyszenia „Tęczowy Białystok” powiedziała, że „Marsz Równości z nikim nie walczy i nie jest przeciwko żadnej religii, wręcz przeciwnie, Marsz Równości jest za tym, żebyśmy wszyscy mieli równe prawa”. Na wyraźną prośbę organizatorów uczestnicy marszu nie wznosili żadnych haseł krytycznych wobec Kościoła i religii. Pojawiły się natomiast dwa transparenty z biblijnymi cytatami chrześcijan biorących udział w wydarzeniu. W marszu wzięło udział, według różnych danych, od 800 do 1000 osób z całej Polski. „Wobec takiej postawy mówimy stanowcze »nie« i powtarzamy za kard. Stefanem Wyszyńskim »Non possumus« – nie możemy się na to zgodzić! Nie możemy pozwolić, aby wyśmiewano wartości dla nas najświętsze i bezkarnie obrażano nasze uczucia religijne. Nie bądźmy, wobec tego faktu obojętni! Ewangelia uczy nas szacunku i miłości do każdego człowieka i to staramy się czynić, ale nie godzimy się na szydzenie z naszej wiary i deprawację najmłodszych. Kościół, rodziny chrześcijańskie i środowiska mają prawo do publicznej ochrony dziecka i wyrażania sprzeciwu wobec niebezpieczeństwa demoralizacji najmłodszych, co jest zagwarantowane w art. 72 ust 1 Konstytucji RP” – wskazał hierarcha, prosząc wiernych o modlitwę w intencji obrony chrześcijańskiej wizji człowieka i rodziny, o ofiarowanie w tej intencji cierpień oraz dobrych postanowień. Zaprosił również na adorację do katedry oraz na piknik rodzinny. Piknik rodzinnyMarszałek województwa podlaskiego zorganizował w dniu Marszu Równości piknik rodzinny. Patronat honorowy nad wydarzeniem objęli metropolita białostocki abp Tadeusz Wojda i prawosławny ordynariusz diecezji białostocko-gdańskiej abp Jakub. W ramach pikniku przygotowano m.in. zabawy i atrakcje dla dzieci, miasteczko ruchu drogowego, sprzęt wojskowy i policyjny. Ponadto koncerty, pokazy sprzętu wojskowego i zabytkowych aut czy kapsuła Greenvelo zachęcająca do skorzystania z rowerowego szlaku turystycznego po całej Polsce. Piknik poprzedził o 13.00 przemarsz sprzed kościoła św. Rocha.Uczestnicy w liczbie około 400 osób w różnym wieku, w tym rodzinyz małymi dziećmi, w trakcie marszu modlili się i nieśli transparenty z napisami „Rodzina Bogiem silna”, „Stop marksizmowi kulturowemu” czy „Mama i tata największym skarbem świata” oraz flagi w kolorach biało-czerwonym i w barwach maryjnych. Zarówno piknik, jak i marsz miały charakter całkowicie pokojowy. Prezentowały chrześcijańską wizję rodziny i nie doszło tam do żadnych incydentów. Modlitwy przed katedrąPodczas gdy w katedrze trwała zapowiadana adoracja Najświętszego Sakramentu, przed świątynią miały miejsce publiczne modlitwy i intencji wynagrodzenia Panu Bogu i Maryi za grzech homoseksualizmu, zorganizowane przez działającą przy Instytucie Ks. Piotra Skargi (Polskie TFP – międzynarodowa sieć organizacji na rzecz obrony Tradycji Rodziny i Własności) Krucjatę Młodych oraz komitet STOP Sodomii – STOP Chrystianofobii, w skład którego weszli mieszkańcy Białegostoku. Spotkanie modlitewne otworzył proboszcz katedry ks. Henryk Żukowski, a modlitwy prowadził ks. Grzegorz Śniadoch z Instytutu Dobrego Pasterza, Duszpasterz Tradycji Katolickiej w Białymstoku. Ponadto w modlitwie uczestniczyło wielu innych księży, w tym proboszcz Sanktuarium Miłosierdzia Bożego, księża profesorowie białostockiego seminarium duchownego, siostry zakonne. Kanclerz kurii poinformował organizatorów spotkania o wsparciu abp. Wojdy. Podczas trzygodzinnego spotkania w modlitwach uczestniczyło według organizatorów od 1000 do 3000 osób, w tym marszałek województwa podlaskiego oraz samorządowcy. Odmówiono wszystkie części różańca, przeplecione odczytaniem cytatów ze świętych (np. Tomasza z Akwinu, Piotra Damianiego czy Katarzyny ze Sieny), w których dosadnej krytyce poddany został tzw. „grzech sodomski”. Odmówiono także kilka litanii, Koronkę do Miłosierdzia Bożego, a także odśpiewano pieśni nabożne i suplikacje. – Uczestnicy zgromadzenia dali wzór pokojowego zachowania, w skupieniu wynagradzając Panu Bogu i Matce Najświętszej za promocję grzechu homoseksualnego. Uczestnicy spotkania modlitewnego znosili wrogie prowokacje osób z zewnątrz, w tym przechodzących wśród modlących się ludzi (prawdopodobnie zabłąkanych lub spóźnionych uczestników Parady Równości), którzy ostentacyjnie promowali ideologię LGBT, jednocześnie wyrażając swymi gestami i słowami pogardę i nienawiść dla pokojowo modlących się ludzi. Na te prowokacje uczestnicy publicznego różańca nie odpowiadali – relacjonuje KAI Stanisław Sadowski z Krucjaty Młodych, który był przewodniczącym zgromadzenia przed katedrą. Na koniec zgromadzeni pomodlili się również o nawrócenie policjantów. – Ostatnio w hiszpańskim mieście Alcala grupa homoseksualnych aktywistów wdarła się do katedry i ją sprofanowała, dlatego mieliśmy uzasadnione obawy, że może się to powtórzyć w Białymstoku. Cieszę się, że obroniliśmy katedrę przed prawdopodobnym zbezczeszczeniem jej przez uczestników marszu sodomickiej pychy. Wszystkie nasze działania ofiarowujemy na chwałę Matki Bożej – powiedział Sadowski. Przedstawiciel Krucjaty Młodych odniósł się także do zamieszek mających miejsce przy okazji Marszu Równości: „Niestety znalazła się też grupka krewkich osób, które w nieco barbarzyński sposób zareagowały na ten atak. Wina za te godne pożałowania incydenty spada na prezydenta miasta, który nie powinien pozwolić na ten homoseksualny zamach”. KontrmanifestacjeW reakcji na Marsz Równości zgłoszono ponad 60 kontrmanifestacji. Kibice Jagielloni Białystok na 20 lipca w stolicy Podlasia zwołali ogólnopolski zjazd kibiców w celu podpisania paktu o nieagresji na terenie Podlasia. Inicjatywa miała stanowić kontrmanifestację dla Marszu Równości. „Do naszego miasta ma przyjechać jakaś garstka zboczeńców z całej Polski, która pod przykrywką marszu równości chce przyciągnąć do siebie młodzież z naszego miasta i regionu. Każdy, kto choć trochę interesuję się tematem, to zapewne widział ich homoparady z Warszawy, Gdańska, Częstochowy gdzie w sposób jawny profanowano i wyśmiewano symbole religijne wiary chrześcijańskiej. Nie możemy pozwolić, by poprzebierani pajace to samo uczynili w Białymstoku! Dlatego zbieramy się w centrum miasta w jak najliczniejszej grupie i działamy” – napisali kibice. Na zaproszenie odpowiedziało ok. 600-700 osób z różnych zakątków kraju. Udział w kontrmanifestacjach zapowiedzieli także zwolennicy ruchów narodowych. PrzemocMarsz Równości spotkał się z próbami blokad, wulgarnymi okrzykami i przemocą. Największa, ponad 1000-osobowa kontrmanifestacja miała miejsce pod pomnikiem Bohaterów Ziemi Białostockiej. Duży niesmak wśród komentatorów wzbudzały sceny, w których osoby z różańcami i chrześcijańskimi symbolami przejawiały agresję wobec zgromadzonych na Marszu Równości, lub gdy tuż po wypowiedzianych słowach modlitw lub hasła „Bóg – honor – ojczyzna”, padały wulgarne czy nawołujące do przemocy określenia. W Marsz Równości rzucano petardy, kamienie, kostkę brukową, butelki, jajka, uczestnicy byli opluwani, miały miejsce również pobicia. Wydarzenie zabezpieczało ponad 700 policjantów, którzy wobec agresji kontrmanifestantów i prób blokady używali środków przymusu bezpośredniego, gazu, a nawet helikoptera straży granicznej. Z agresywnymi reakcjami spotykała się również policja. Ustalono do tej pory 104 osoby biorące udział w burdach, zatrzymano 77 osób przedstawiając im zarzuty z Kodeksu karnego i Kodeksu wykroczeń, a na stronie podlaskiej policji opublikowano zdjęcia poszukiwanych agresorów. ReakcjeW reakcji na akty przemocy dzień po wydarzeniach rzecznik KEP, ks. Paweł Rytel-Adrianik, powiedział: „Przemoc i pogarda w żadnym przypadku nie mogą być usprawiedliwiane i akceptowane. Trzeba wyrazić jednoznaczną dezaprobatę wobec aktów agresji, takich jak te, które miały miejsce w Białymstoku”. Dodał, że  „każda forma agresji jest wbrew nauce Jezusa Chrystusa, szacunek należy się każdemu człowiekowi bez względu na jego poglądy”. 22 lipca stanowisko w sprawie wydarzeń na Marszu Równości opublikował metropolita białostocki. „Pięknym i wartościowym świadectwem były czuwania modlitewne, ofiarowane w tej intencji cierpienia ludzi chorych, modlitwy w świątyniach i przed katedrą, do czego zachęcałem w mojej odezwie odczytywanej w parafiach. Jednak nie do pogodzenia z postawą chrześcijanina, naśladowcy Chrystusa, były akty przemocy i pogardy. Te, w żadnym przypadku, nie mogą być usprawiedliwiane i akceptowane. Są to czyny przeciwne nauczaniu Chrystusa” – napisał abp Tadeusz Wojda. Akty przemocy potępili również duchowni Kościoła Ewangelicko-Reformowanego w RP. Jak podkreślili, wszelkie próby traktowania z wyższością drugiego człowieka są przeciwne Bożej miłości wobec człowieka. „Kiedy dochodzi do tego jeszcze przemoc, fizyczna lub słowna, nienawiść i deprecjonowanie drugiego człowieka dla jego poglądów, cech fizycznych, języka, wyznania, orientacji, przynależności etc., docieramy do przestrzeni nie tylko nam obcej, ale i w naszym przekonaniu przeciwnej Bożej Ewangelii miłości” – brzmi stanowisko ewangelików reformowanych. „Nie uważamy zgodnego z prawem i Konstytucją wyrażania oraz manifestowania własnych poglądów za atak, ani za zagrożenie dla któregokolwiek Kościoła czy też Chrześcijaństwa w ogóle. Pamiętamy też, że Jezus Chrystus nakazywał swym wyznawcom nadstawianie drugiego policzka, a nie ciskanie kamieniami...” – napisali ewangeliccy duchowni. „Odrażająca przemoc i nienawiść w pięknym Białymstoku. Bóg potrzebuje rąk ludzi nie do rzucania kamieniami, a do czynów miłosierdzia, chce naszych ust nie do potępiania, a do obrony krzywdzonych. Bóg nie potrzebuje naszej obrony, ale prawa obywatelskie już tak” – napisał na Twitterze biskup Kościoła Ewangelicko-Augsburskiego Jerzy Samiec. Akty przemocy potępione zostały również przez wielu katolickich i chrześcijańskich publicystów i działaczy.",,
Bolton: Korea Północna grozi powrotem do testów nuklearnych,"Doradca Białego Domu ds. bezpieczeństwa narodowego John Bolton powiedział w wywiadzie dla nowojorskiego radia AM 970, że Korea Północna nie chce podjąć kroków koniecznych do rozbrojenia i grozi powrotem testów nuklearnych i rakietowych.","Bolton udzielił wywiadu po piątkowej wypowiedzi wiceminister spraw zagranicznych Korei Północnej Cze Son Hui, która powiedziała, że administracji USA „stworzyła atmosferę wrogości i braku zaufania” podczas negocjacji dotyczących denuklearyzacji Półwyspu Koreańskiego.Cze zagroziła, że Pjongjang ponownie podejmie próby nuklearne i rakietowe – relacjonuje dziennik „The Hill”. – Prezydent (Donald) Trump chce, by te zagrożenia zostały rozwiązane poprzez negocjacje (...). Chce z całą pewnością, by Korea Północna nie miała broni nuklearnej – powiedział Bolton. Dodał, że administracja rozważa, czy Chiny, które są głównym sojusznikiem Korei Północnej, „mogłyby odegrać większą rolę w negocjacjach” z Pjongjangiem. Zastrzegł jednak, że przyznanie Chinom znaczniejszej roli w rozmowach z Pjongjangiem może się okazać trudne ze względu na własne ambicje nuklearne Pekinu. – Chiny rozbudowują teraz swój potencjał nuklearny. To jeden z powodów, dla których bierzemy pod uwagę wzmocnienie naszego systemu obrony przeciwrakietowej tu u nas, w Stanach Zjednoczonych – oznajmił. –I to jest kolejny powód, by podjąć negocjacje w sprawie kontroli broni (nuklearnej), na przykład z Rosją i (w tej sytuacji) sensowne jest włączenie do tej dyskusji Chin – kontynuował Bolton. Ostatni szczyt Donalda Trumpa i północnokoreańskiego przywódcy Kim Dzong Una, który odbył się pod koniec lutego w Hanoi, okazał się fiaskiem. W piątek przypomniał o tym dziennik „Washington Post” i zaapelował o zmianę strategii wobec Pjongjangu. Według „WP” administracja powinna pozwolić, aby denuklearyzacja tego kraju odbywała się stopniowo. Jednak kilka dni wcześniej specjalny wysłannik USA ds. Korei Północnej Stephen Biegun oświadczył, że Waszyngton nie chce „stopniowej” denuklearyzacji Półwyspu Koreańskiego, a w zamian za zniesienie sankcji domaga się „totalnej” denuklearyzacji. Trump i Kim spotkali się w Hanoi w dniach 27-28 lutego, ale nie doszli do porozumienia w sprawie denuklearyzacji Półwyspu Koreańskiego. Obydwie delegacje opuściły miejsce rozmów wcześniej niż tego oczekiwano, bez podpisania wspólnego oświadczenia. Po zakończeniu szczytu Trump oświadczył, że Korea Północna domagała się zniesienia wszystkich nałożonych na nią sankcji, oferując w zamian tylko likwidację ośrodka jądrowego w Jongbjon, który jest dobrze znany społeczności międzynarodowej. Pierwszy szczyt Trump-Kim miał miejsce w czerwcu 2018 roku w Singapurze. Kim Dzong Un wyraził wówczas gotowość do „całkowitej denuklearyzacji Półwyspu Koreańskiego” w zamian za gwarancje bezpieczeństwa dla swojego reżimu. Od tamtej pory nie określono jednak szczegółów rozbrojenia Pjongjangu i nie przedstawiono konkretnego grafiku tego procesu.",,
„Cenzura i manipulacje w social mediach”. Obrońcy życia rozmawiali z Trumpem,"Na cenzurę i manipulację ze strony internetowych platform skarżyli się podczas spotkania z prezydentem Donaldem Trumpem liderzy organizacji pro-life w Stanach Zjednoczonych. Działacze wzięli udział w szczycie poświęconym mediom społecznościowym, jaki odbył się w Białym Domu.","Lila Rose, założycielka i prezes stowarzyszenia Live Action powiedziała, że Twitter wielokrotnie uniemożliwiał organizacji publikację materiałów związanych z działalnością i finansami giganta Planned Parenthood, propagującego aborcje.   – YouTube natomiast ukrył wszystkie materiały wideo nawołujące do ochrony życia, a wzmocnił zasięg tych o aborcji – kontynuowała Rose. Podobnie rzecz ma się z Facebookiem i Instagramem, które odmówiły publikacji zdjęć dzieci w łonach matek – dodała. Pinterest z kolei – jak wynika z relacji działaczki – zawiesił konto Live Action z powodu tego, że rzekomo „promuje teorie spiskowe” i „rozsiewa dezinformację”.",,
Pijany duński golfista molestował pasażerkę samolotu,"Znany duński golfista Thorbjoern Olesen zostanie surowo ukarany za zachowanie podczas lotu z USA do Londynu, podczas którego upił się do nieprzytomności, wyzywał personel, obmacywał śpiącą pasażerkę, a w końcu załatwił potrzebę fizjologiczną w przejściu między fotelami w pierwszej klasie.","„Jest to szokujące ponieważ Olesen to wielka gwiazda duńskiego golfa i jesteśmy z niego bardzo dumni. Pomimo że obecnie znajduje się na 62. miejscu w światowym rankingu, to w ubiegłym sezonie był członkiem reprezentacji Europy w prestiżowym turnieju Ryder Cup” – skomentowały duńskie media.Tym razem Duńczyk wracał z turnieju w Memphis do Londynu, gdzie mieszka na stałe, lecąc British Airways. Po swoich ekscesach zasnął i obudzony został dopiero na lotnisku Heathrow przez policję.Podróżujący z nim brytyjski golfista Ian Poulter opowiedział mediom, że takie zachowanie zdarza się na pokładach tanich linii, lecz nie spodziewał się, że dojdzie w samolocie tak renomowanego przewoźnika. – Nie spodziewałem się takiego zachowania po moim przyjacielu, który dostał amoku. To było agresywne obrażanie personelu i pasażerów, potem położył się na śpiącej pasażerce i zaczął ją seksualnie molestować, a na końcu już nasikał na podłogę na oczach wszystkich – oznajmił.",,
"Opozycja wciąż mało może, liczy się spójność Zjednoczonej Prawicy","Przyszłość kolejnego już gabinetu Mateusza Morawieckiego w niewielkim stopniu zależy od opozycji, w dużym – od harmonijnej współpracy koalicjantów.","Przez ostatnie cztery lata chyba zbyt łatwo przywykliśmy do myślenia o gabinetach premier Beaty Szydło i premiera Mateusza Morawieckiego jako autorskich rządach Prawa i Sprawiedliwości. Nie ma w tym niczyjej winy – po formułę „rząd PiS to”, „rząd PiS tamto” równie chętnie sięgała zarówno prawa, jak i lewa strona naszych polityczno-ideowych sporów.  Nie bez znaczenia była udana na ogół współpraca między formacjami tworzącymi Zjednoczoną Prawicę, czyli Prawem i Sprawiedliwością Jarosława Kaczyńskiego, Solidarną Polską Zbigniewa Ziobry i Porozumieniem Jarosława Gowina. Nie działo się tak i nie dzieje bez powodu – to PiS jest najważniejszym graczem tej politycznej koalicji, która tworzy również sejmowy klub parlamentarny.  Oczywiście, nikt nie postrzegał Zjednoczonej Prawicy jako monolitu; do opinii publicznej raz po raz docierały sygnały, że jak wszędzie, tak i tutaj ścierają się i ucierają przeróżne opinie, interesy, sympatie i antypatie. Ale przemożna logika konfliktu PiS kontra anty-PiS spychała to wszystko na daleki plan.  Nie ma się co oszukiwać. Również dziś najważniejszym politycznym sporem jest ten, który dotyczy konfliktu partii rządzącej i jej antagonistów. Rzecz nabrała rumieńców w ostatnim czasie: senat jawi się w tym momencie jak polityczny koń trojański w „warownym bastionie” rządów Zjednoczonej Prawicy. W mediach zaprzyjaźnionych z opozycją nowy marszałek senatu, dotąd szerzej kojarzony chyba tylko z zadłużonym szczecińskim szpitalem, nieledwie w ciągu doby od swojego wyboru urósł do rangi męża stanu. Jerzy Jachowicz w niedawnym felietonie dla portalu tvp.info zastanawiał się, czy Tomasz Grodzki tchnie nowe życie polityczne w Grzegorza Schetynę. Reanimacja wydaje się jednak mało prawdopodobna. I to nie tylko dlatego, że nikt w Platformie nie wierzy, iż nowy marszałek Senatu to cudowne dziecko, czy, jak kto woli, tajna broń przewodniczącego Schetyny. Polityka spychanego już zresztą cichcem ze stołka przez młodszych kolegów i koleżanki partyjne, uważanego za zbyt mało radykalnego obyczajowo, by ostro zawalczyć z lewicą o tęczowy elektorat miast i wsi. Senat w obecnym układzie to oczywiście dla PiS/Zjednoczonej Prawicy kłopotliwy potykacz. Dwie strategie byłby jednak równie niekorzystne dla wygranych i dla jego elektoratu: pierwsza to bagatelizowanie nowego wyzwania, druga to kompletne czarnowidztwo.  W polskich realiach spodziewałbym się raczej drugiego scenariusza – w polityce i życiu publicznym łatwo się u nas wpada w triumfalizm. A jeszcze łatwiej, gdy się coś jednak do końca nie uda, spada się w otchłań rozpaczy, narzekania o niepowetowanych stratach i wreszcie kłótni, które albo prowadzą do rozpadu sojuszy, albo do mnóstwa jątrzących się długo konfliktów, utrudniających osiąganie kompromisów i dążenie do wspólnych celów.  I dlatego bardziej niż „senacka korekta” liczy się spójność Zjednoczonej Prawicy. Opozycja tak naprawdę wciąż niewiele może – takie sobie są też dla niej prognozy na nieodległą przyszłość. Myślę o wyborach prezydenckich, które duże szanse ma wygrać prezydent Andrzej Duda. Pozorna jest również jedność lewicowo-liberalnej opozycji: SLD i PO znajdują się w specyficznym klinczu. Otóż muszą się od siebie odróżniać, walcząc przy tym o ten sam, wspomniany już wyżej, tęczowy elektorat. Przy tym jedna z tych formacji chce uchodzić za prawicę, druga – za lewicę. To spowoduje wiele kłótni, wzajemnych zarzutów i prób politycznej dyskredytacji. Gdy z kolei spojrzeć na Sejm, to nawet bardzo szeroki – w przypadku poszczególnych głosowań – sojusz opozycji od prawa do lewa, od Konfederacji aż po lewe skrzydło SLD, nie daje na ogół opozycji szans na wygraną. Chyba że...  Chyba że – podobnie jak w przypadku sporu o zniesienie 30-krotności limitu składek ZUS – Zjednoczona Prawica ewidentnie nie będzie mogła się dogadać. Oczywiście, pojedyncze konflikty, nawet jeśli istotne czy to dla PiS, czy to dla Porozumienia, czy to dla Solidarnej Polski, to jeszcze nie katastrofa. Każda z tych formacji może w takiej sytuacji szukać doraźnych sojuszników gdzie indziej – nie jest to nic, co nie zdarzałoby się w parlamentarnym świecie.  Gorzej, gdyby zniknęła wola polityczna utrzymania spójności Zjednoczonej Prawicy. W tym momencie, jak się wydaje, każdy z tworzących ją graczy wie, że ma zbyt wiele do stracenia. Media opozycji próbowały zagrać już kartą dezintegracji, sugerując choćby, że Jarosław Gowin mógłby zostać premierem opozycyjnego rządu, gdyby wraz ze swoim Porozumieniem wyszedł z obozu dobrej zmiany.   Zjednoczona Prawica nie musi zatem obawiać się opozycji – powinna jednak mocno zatroszczyć się o własną stabilność.",,
Rosną koszty leczenia chorych z koronawirusem. Ważna decyzja chińskich władz,"Władze Chińskiej Republiki Ludowej ogłosiły, że pokryją koszty leczenia osób cierpiących na zapalenie płuc wywołane nowym koronawirusem. Zgodnie z wytycznymi ministerstwa finansów i urzędu ubezpieczeń zdrowotnych kwestie płatności nie powinny utrudniać opieki nad pacjentami. Wprowadzono także zmiany w wypłatach środków z ubezpieczeń dla szpitali.","W komunikacie datowanym na 22 stycznia napisano, że koszty będą w pierwszej kolejności pokrywane z ubezpieczenia zdrowotnego i programów socjalnych, a część przypadająca na pacjenta opłacona będzie ze środków publicznych.  Decyzję podjęto, by upewnić się, że sprawa kosztów nie będzie wpływała na leczenie – wyjaśniono.  Komunikat stwierdza również, że osoby cierpiące na zapalenie płuc wywołane nowym koronawirusem mają być poddawane leczeniu bez oczekiwania na rozwiązanie kwestii płatności, a rządowa pomoc nie będzie zredukowana w przypadku pacjentów leczących się poza miejscem zamieszkania.  By zmniejszyć presję finansową na szpitale, które leczą wielu pacjentów, wydziały ubezpieczeń zdrowotnych mogą przekazywać środki na leczenie koronawirusa z wyprzedzeniem – dodano.  Komentatorzy w Chinach oceniają, że wytyczne nie określają szczegółowo, które elementy leczenia będą finansowane przez rząd. Zwracają jednak przede wszystkim uwagę, że część pacjentów w mieście Wuhan, gdzie wybuchła epidemia, mogła nie otrzymać pomocy medycznej z powodu braku miejsca w szpitalach, niedoboru lekarzy lub lekarstw.  Jak poinformował w czwartek resort finansów Chin, do środy tamtejszy rząd przeznaczył na walkę z epidemią w całym kraju 27,3 mld juanów – prawie 4 mld USD. Wcześniej państwowa komisja dyscyplinarna zapowiedziała surowe kary dla urzędników za sprzeniewierzanie funduszy związanych ze zwalczaniem wirusa.  Do Wuhanu z innych części Chin wysłano prawie 6 tys. pracowników medycznych – podała we wtorek chińska agencja prasowa Xinhua. WHO ogłosiła w czwartek po spotkaniu komitetu kryzysowego, że rozprzestrzenianie się koronawirusa stanowi obecnie zagrożenie dla zdrowia publicznego o zasięgu międzynarodowym. Koronawirus z Wuhanu powoduje zapalenie płuc, które może być śmiertelne.  Epidemia zabiła już w Chinach ponad 200 osób, a zakażenia potwierdzono u prawie 10 tys., z czego ponad 1,5 tys. przypadków określono jako ciężkie. U ponad 15 tys. osób podejrzewa się zakażenie, a ponad 100 tys. osób poddano obserwacji.  Wirus przedostał się do wszystkich prowincji i regionów ChRL, a także do kilkunastu krajów świata, w tym do Niemiec, Francji, Wielkiej Brytanii i Finlandii. Jak dotąd nie pojawiły się jednak doniesienia o zgonach poza Chinami kontynentalnymi.  W związku z epidemią niektóre miasta i prowincje Chin przedłużyły okres wolny od pracy z okazji Chińskiego Nowego Roku do 10 lutego. W piątek o takiej decyzji poinformowały władze Pekinu. Według dziennika „Beijing Ribao” w stolicy Chin zamknięte pozostaną firmy państwowe i prywatne, za wyjątkiem przedsiębiorstw dostarczających prąd, wodę i gaz oraz firm z niektórych innych sektorów, w tym medycznego, farmaceutycznego czy supermarketów.",,
Szóstka G7 daje Trumpowi czas na podjęcie decyzji w sprawie klimatu,"Sześć krajów grupy G7, które popierają porozumienie klimatyczne z Paryża, daje Stanom Zjednoczonym czas na podjęcie decyzji, czy zrealizują jego postanowienia – głosi sobotni komunikat wydany na zakończenie szczytu w Taorminie na Sycylii. Sprawa klimatu wywołała największy spór. W związku z nim prezydent Donald Trump i kanclerz Niemiec Angela Merkel zrezygnowali z tradycyjnej konferencji prasowej organizowanej po zamknięciu obrad.","Media przytaczają wypowiedź Merkel, która oceniła, że dyskusja na temat zmian klimatycznych była trudna i „niesatysfakcjonująca”. Merkel zapowiada, że nie ustąpi Kanclerz Niemiec zapowiedziała po zakończeniu szczytu G7 na Sycylii, że nie zgodzi się na żadne kompromisy w sprawach dotyczących walki ze zmianami klimatu. Jak zaznaczyła, podczas szczytu sześć krajów i Unia Europejska stanęły przeciw USA, które rozważają wyjście z porozumienia paryskiego zawierającego zobowiązanie do ograniczenia emisji gazów cieplarnianych. – Nie ma dotychczas żadnych przesłanek pozwalających przypuszczać, że Stany Zjednoczone Ameryki zaakceptują porozumienie lub go nie zaakceptują – wyjaśniła Merkel. – Pokazaliśmy bardzo wyraźnie, że nie zrezygnujemy z naszego stanowiska – zaznaczyła kanclerz w imieniu pozostałych uczestników szczytu. – Ponieważ w rozmowach z USA nie osiągnięto postępu, nie mogliśmy zgodnie poprzeć porozumienia paryskiego – stwierdziła.  Trump: decyzja w sprawie porozumienia w przyszłym tygodniu  Prezydent USA ogłosił, że decyzję w sprawie porozumienia klimatycznego podejmie w przyszłym tygodniu. Napisał o tym w sobotę na swoim profilu na Twitterze.",,
"Karczewski: Trzeba przypominać, gdzie zaczęła się wojna i że to Niemcy napadli na Polskę","– Trzeba przypominać, gdzie zaczęła się wojna i że to Niemcy napadli na Polskę – powiedział w programie „Minęła 8” marszałek Senatu Stanisław Karczewski. Podkreślił również, że dobrze byłoby, gdyby 11 listopada wszyscy wspólnie „zademonstrowali dumę z tego, że są Polakami”.","Marszałek Senatu Stanisław Karczewski był gościem programu „Minęła 8”, w którym mówił m.in. o Westerplatte, rocznicy odzyskania niepodległości i Polonii.Karczewski odniósł się do dyskusji, która panowała przed 1 września co do obecności wojska na Westerplatte. – Wojsko było, jest i  tam powinno być każdego 1 września kolejnego roku – powiedział.–  Trzeba pokazywać Polsce i Europie, że wojna zaczęła się tutaj, że to Niemcy napadli na Polskę – dodał. Marszałek Senatu zaznaczył, że „trzeba to przypominać”, bo ludzie w Europie tego nie wiedzą.Karczewski zaznaczył również, że dobrze byłoby, gdyby 11 listopada wszyscy wspólnie „zademonstrowali dumę z tego, że są Polakami”. – Bardzo zależy nam na tym, żeby 11 listopada odbył się marsz, wspólny, biało-czerwony. Żadnych barw politycznych, tylko biało-czerwone flagi – powiedział. Podczas rozmowy został również poruszony temat Polaków mieszkających za granicą. Marszałek stwierdził, że obecnie „zainteresowanie Polonią jest większe” niż było w poprzednich latach. – Prowadzimy partnerski dialog, który jest coraz efektywniejszy. Mamy dużo większe środki, które przeznaczamy na Polonię – dodał.Karczewski podkreślił, że Polonia ma wielkie zasługi w odzyskaniu niepodległości. Przypomniał, że wspierała ona Polskę podczas II wojny światowej i stanu wojennego. Marszałek zauważył, że poprzednie rządy nie zawsze były zainteresowane Polonią. – Widocznie nie zależało im na tych kontaktach i uważali, że one są nieważne. W Polonii tkwi wielki potencjał – podsumował marszałek.",,
„Jesteśmy umówieni na współpracę z PSL”. Grupiński nie wyklucza też sojuszu z SLD,"– Mam nadzieję, że wspólnie nie pozwolimy dojść PiS do władzy – powiedział w programie „Gość poranka” w TVP Info Rafał Grupiński. Przewodniczący klubu Platformy Obywatelskiej dodał, że PO wraz z PSL-em są „umówieni na współpracę” po jesiennych wyborach. Nie wykluczył również potencjalnej współpracy z lewicą. Zaznaczył przy tym, że obecnie nie prowadzone są żadne rozmowy w tej sprawie. – Nie umawiamy się z lewicą, bo nie wiemy czy i w jakim kształcie ona ostatecznie powstanie – powiedział Grupiński.","– Proszę zwrócić uwagę, jak wiele koalicji się rozpadało. Jak wiele mniejszych partii wychodziło z koalicji, jak powstawały mniejszościowe rządy. Myśmy działali w sposób racjonalny, dobry i korzystny dla Polski. Nie kłóciliśmy się wewnętrznie. To są wartości, które trzeba docenić – powiedział w programie „Gość poranka” Rafał Grupiński. Przewodniczący klubu Platformy Obywatelskiej odniósł się tym samym do perspektywy koalicji z PSL, jeżeli PO wygra wybory na jesieni. – Jesteśmy umówieni na współpracę z PSL – powiedział. – Jesteśmy zdeterminowani, żeby walczyć o zwycięstwo – dodał. Poseł nie wykluczył też współpracy z SLD, jednak, jak zaznaczył, nie są prowadzone żadne rozmowy z lewicą, gdyż „nie wiemy czy i w jakim kształcie ona ostatecznie powstanie”. Mimo otwarcia na współpracę z innymi partiami, Platforma Obywatelska po wyborach może nie mieć z kim koalicji zawrzeć . – Może się okazać, że tylko dwie partie będą w Sejmie, czyli PiS i PO – podsumował Grupiński.",,
Rosyjski senat zajmie się tropieniem wrogów. Powstanie specjalna komisja,"Komisja do spraw przeciwdziałania „wrogiej aktywności innych państw” powstanie w rosyjskim senacie. Dziennik „Kommiersant” wskazuje, że w kalendarzu obrad Rady Federacji już znalazła się zapowiedź dyskusji na ten temat.","Na najbliższe posiedzenie komisja konstytucyjna Rady Federacji zaprosiła już przedstawicieli resortów obrony i spraw wewnętrznych oraz służb specjalnych i prokuratury.W ocenie gazety poszukiwanie wrogów Rosji w kraju i za granicą będzie wykorzystywane przez obóz prokremlowski, w zbliżającej się kampanii prezydenckiej.SpeckomisjaCelem działania komisji będzie badanie, czy inne państwa nie próbują wpływać na procesy polityczne w Rosji. Monitoringiem wrogich działań, a także tworzeniem projektów ustaw, które miałby im zapobiegać zajmie się speckomisja, która zostanie powołana w najbliższych dniach.„Kommiersant” spodziewa się, że na celowniku polityków znajdą się zachodnie media działające w Rosji, jak również współpracujące z Zachodem organizacje pozarządowe.",,
„Donald Tusk zawarł z Putinem nielegalną umowę i za to powinien odpowiadać karnie”,– Premier Donald Tusk zawarł z Władimirem Putinem nielegalną umowę na szkodę Polski i za to powinien odpowiadać karnie – powiedział w wywiadzie dla „Gazety Polskiej Codziennie” szef MON Antoni Macierewicz. Do Prokuratury Krajowej wpłynęło wczoraj po południu zawiadomienie szefa MON Antoniego Macierewicza ws. tzw. zdrady dyplomatycznej.,"„Zawarta w kwietniu 2010 r., tuż po katastrofie smoleńskiej, umowa o współpracy między SKW i FSB dotyczyła współdziałania stron przeciwko zagrożeniom odnoszącym się do którejkolwiek ze stron. A takim zagrożeniem dla FSB były m.in. działania podejmowane przez Amerykanów oraz NATO. Na celowniku SKW znalazł się prok. Marek Pasionek, który był jednym z prokuratorów nadzorujących śledztwo Wojskowej Prokuratury Okręgowej w Warszawie w sprawie katastrofy smoleńskiej"" – poinformowała wcześniej wtedy „GPC”.– Żadne stanowisko w organizacji polskiej czy unijnej nie zwalnia z odpowiedzialności za tak poważne przestępstwa jak te, o które jest podejrzewany Donald Tusk – dodał szef MON.",,
"Sondaż dla „Wiadomości” TVP1: Komorowski traci, zmierzy się z Dudą w drugiej turze","Gdyby wybory prezydenckie odbyły się w marcu, największym, 45-procentowym poparciem cieszyłby się Bronisław Komorowski – wynika z sondażu przeprowadzonego dla „Wiadomości” TVP1 przez TNS Polska. Na drugim miejscu uplasował się kandydat PiS Andrzej Duda, który otrzymałby 27 proc. głosów. Taki wynik oznacza, że konieczna byłaby druga tura wyborów.","Poparcie dla obecnego prezydenta spadło w ciągu miesiąca o 8 punktów procentowych. O tyle samo wzrosło natomiast poparcie dla kandydata Prawa i Sprawiedliwości.Jako trzecia na podium znalazła się kandydatka SLD Magdalena Ogórek z 5-procentowym poparciem, takim samym jak przed miesiącem.   Czwarty w wyścigu do prezydentury jest Janusz Korwin-Mikke, lider partii KORWiN, który uzyskał 4-procentowe poparcie; jest to wynik o dwa punkty procentowe lepszy niż w lutym.  Na 2 proc. głosów mógłby liczyć muzyk Paweł Kukiz. Pozostali kandydaci z poparciem 1 proc. i mniejszymKandydat PSL Adam Jarubas stracił jeden punkt procentowy i ma poparcie na poziomie 1 proc.  Jednoprocentowe poparcie mają również Janusz Palikot (Twój Ruch),  Wanda Nowicka (UP) i Anna Grodzka (Zieloni).  Poniżej 1 proc. wskazań uzyskali pozostali kandydaci: Marian Kowalski (Ruch Narodowy), Iwona Piątek (Partia Kobiet), Grzegorz Braun (niezależny), Jacek Wilk (Kongres Nowej Prawicy), Włodzimierz Korab-Karpowicz (niezależny), Adam Słomka (niezależny), Zenon Nowak (Partia Dzielny Tata). Nie było wskazań, że ankietowany zagłosowałby „na kogoś innego”, natomiast  12 proc. respondentów wybrało opcję „trudno powiedzieć”. Przewidywana frekwencja – 55 proc. Zdecydowanych na udział w wyborach prezydenckich, których pierwsza tura odbędzie się 10 maja, było 55 proc. ankietowanych. 27 proc. na pytanie, czy pójdą na głosowanie, odpowiedziało „raczej tak”, po 7 proc. „raczej nie” i „zdecydowanie nie”, a 3 proc. nie wie, czy wrzuci kartę do urny. Sondaż został przeprowadzony przez ośrodek TNS Polska w dniach 10-11 marca  2015 r.  na reprezentatywnej, 1000-osobowiej próbie dorosłych mieszkańców Polski.   Metodą badania był wywiad telefoniczny.",,
"Gen. Bór-Komorowski dla CBS: Nie jesteśmy rozczarowani Rosjanami, znaliśmy ich wcześniej","Gen. Tadeusz Bór–Komorowski był opisywany, nawet przez swoich oponentów, jako człowiek honoru. Nic dziwnego, że nie mieściło mu się w głowie, że można postąpić tak nikczemnie jak Stalin podczas Powstania Warszawskiego. Nie mógł tego zrozumieć nawet po latach, gdy udzielał zapomnianego już wywiadu w amerykańskiej telewizji CBS. – Nie przypuszczałem, że można zatrzymać natarcie w takim momencie ze względów politycznych – mówił. – To najgorsza ze zdrad – przyznał amerykański dziennikarz.","W czasie gdy komuniści w Moskwie postanowili przejąć rządy w Polsce, ogłaszając manifest lipcowy PKWN, gen. Tadeusz Bór–Komorowski, Komendant Główny AK,  podejmował decyzję o Powstaniu Warszawskim, które miało pokazać marionetkowemu rządowi, kto jest prawowitym gospodarzem w kraju. W swoim rozumowaniu był zresztą konsekwentny. To również on wydał rozkaz przeprowadzenia akcji „Burza”, czyli wzmożonych działań Armii Krajowej, które z punktu widzenia militarnego wspomagały ofensywę Armii Czerwonej. Jednak były też inne względy. Pięć lat po Powstaniu Warszawskim, podczas londyńskich obchodów rocznicy, tak tłumaczył swoją decyzję: „[…] Wychodząc z założenia, że obowiązkiem żołnierza polskiego jest być gospodarzem na własnej ziemi i reprezentować wobec wkraczających Rosjan legalne władze Rzeczypospolitej, uważano, że należy Rosjan postawić w obliczu konieczności ujawnienia przez nich wobec świata ich faktycznej postawy wobec Polski”.    Prawdę o tej postawie świat miał okazję poznać śledząc losy wykrwawiającego się powstania w Warszawie. Nie przeszkodziło to pół roku po tej masakrze podzielić świat w Jałcie i, jak to potem określi gen. Bór–Komorowski, sprzedać Polskę.    Zresztą Komendant Główny Armii Krajowej nie musiał obserwować światowej polityki, by przekonać się, jak kruche są sojusze. Doświadczył tego na własnej skórze, gdy przedostawał się na Zachód z zawładniętej już przez radzieckie wojska wschodniej Europy. Laburzystowki rząd początkowo nie chciał przyjąć przedzierającego się na Zachód generała, by nie zadrażniać stosunków z moskiewskimi sojusznikami. Gen. Bór–Komorowski do końca życia musiał tłumaczyć na Zachodzie, na czym polegała zdrada Rosjan. Jednego z wywiadów udzielił w 1951 roku amerykańskiej stacji telewizyjnej CBS. Wystąpił w programie Longines Chronoscope, prezentującym ekskluzywne wywiady z osobistościami świata polityki. Wśród nich byli choćby Eleanor Roosevelt czy John F. Kennedy. – Czy to prawda, że Rosjanie nie przybyli wam na pomoc? To prawda, że czekali aż zostaniecie dosłownie zmiażdżeni przez Niemców? – pytał dziennikarz. – Tak było – odpowiedział krótko, po żołniersku generał.      W tym czasie, gdy zimna wojna rozwijała się w najlepsze, Stany Zjednoczone nie miały już złudzeń co do imperium Stalina. – Czy Polacy są tak samo gorzko rozczarowani Rosjanami jak Amerykanie? – dopytywał dziennikarz CBS. Generał odpowiedział z lekkim uśmiechem:  „Polacy nie są rozczarowani. Za dobrze znali Rosjan, by się teraz rozczarować”.      Dziennikarz drążył temat powstania: „Czekali aż Niemcy was wykończą, by oni tego nie musieli robić, czy tak było?”       Generał potwierdził i przyznał też, że nie przypuszczał, że  Rosjanie zatrzymają swoją ofensywę z powodów politycznych. – To najgorszy rodzaj zdrady – stwierdził prowadzący.      Gen. Tadeusz Bór–Komorowski był wówczas jednym z najlepszych  ekspertów od walk i działań w warunkach konspiracji. Amerykańscy dziennikarze dopytywali się, czy ZSRR jest już gotowy do wojny z Zachodem, jakie jest morale Wojska Polskiego i co może się wydarzyć  po śmierci Stalina. Generał ze spokojem przyznał, że choć w Polsce wojna jest wyczekiwana, to nie przewiduje jej w najbliższych latach, ponieważ żadna ze stron nie jest do niej gotowa. Przyznał również, że w polskim wojsku oficerowie od majora wzwyż to Rosjanie, natomiast zwykli żołnierze to Polacy i to dobrzy Polacy. To uspokoiło Amerykanów, że polscy żołnierze nie będą walczyć przeciwko nim.    Gen. Bór–Komorowski racjonalnie patrzył też na możliwość zmian po śmierci Józefa Stalina. – Kiedy umrze Stalin niewiele się zmieni. Prominentni komuniści będą walczyć między sobą, ale to nic nie zmieni w Rosji – przewidywał.    – Czy ma pan nadzieję wrócić jeszcze do Polski? – pytał gospodarz programu. – Jestem pewien, że wrócę do wolnej Polski – odparł z uśmiechem generał.   Gen. Tadeusz Bór–Komorowski zmarł 24 sierpnia 1966 r. Pochowany został w Londynie na cmentarzu Gunnersbury. 30 lipca 1994 r. jego szczątki spoczęły na Cmentarzu Wojskowym na Powązkach.    Jan Nowak–Jeziorański, słynny  kurier i emisariusz Komendy AK pisał o nim:  „Jego decyzje w sprawach wielkich i małych dyktował mu instynkt albo raczej niezwykła prawość charakteru i żarliwy, kryształowy patriotyzm. Ten patriotyzm nie pozwalał mu nigdy widzieć własnego »ja«. Był zawsze gotowy wyrzec się wszystkiego w służbie Ojczyzny”.",,
„Rządzący muszą się zastanowić nad formułą rozmów ze stroną społeczną”,"Rządzący muszą się zastanowić nad tym, jaką chcą przyjąć formułę rozmów ze stroną społeczną; to, co się dzieje obecnie, uważam za niedopuszczalne – powiedział w rozmowie z „Rzeczpospolitą” przewodniczący „Solidarności” Piotr Duda.","– Jeżeli chodzi o Zjednoczoną Prawicę, to w większości spraw słowa dotrzymała. Dlatego nie rozumiem problemów z podwyżkami dla budżetówki – dodał.Duda skomentował przekształcenie NSZZ „Solidarność” w komitet protestacyjno-strajkowy. Jak zaznaczył, ma nadzieję, że to „da do myślenia rządzącym”.– Po trzech latach rządów Zjednoczonej Prawicy zaczynamy obserwować, że ci, którzy prowadzą dialog merytoryczny czy to w Wojewódzkich Radach Dialogu Społecznego, czy to w Radzie Dialogu Społecznego (RDS), nie uzyskują nic, a ci, którzy stawiają na protesty, zyskują podwyżki i uprawnienia – wskazał..",,
Gangsta rap. Dwie osoby zginęły w strzelaninie na planie teledysku,"Tragedia na planie teledysku grupy wykonującej muzykę rap. W strzelaninie w Houston, w amerykańskim stanie Teksas, zginęły dwie osoby, zaś siedem zostało rannych.","Do incydentu doszło w piątek około godz. 21.30 czasu lokalnego. Grupa latynosów w wieku około 20 lat kręciła przy Smart Street teledysk do piosenki rapowej.W pewnym momencie podjechało do nich auto, z którego napastnicy zaczęli strzelać. Na miejscu zginęły dwie osoby, zaś siedem zostało rannych. Jedna z nich jest w stanie krytycznym – przekazał szeryf hrabstwa Harris Ed Gonzalez.Policja wszczęła śledztwo w sprawie tragedii. Na razie nie są przekazywane żadne szczegóły, ale media spekulują, że obie grupy należały do wrogich gangów. Nie wiadomo, czy ostrzelani raperzy również otworzyli ogień. Dziennik  „The Houston Chronicle” pisze o „zasadzce”.",,
„Odkrywamy w naszej wspólnej historii nowe wątki i poszerzamy naszą współpracę”,"Współpraca w ramach Grupy Wyszehradzkiej i Trójmorza dotycząca rozwoju infrastruktury energetycznej i drogowej, wybory do PE, przyszłość UE, w tym brexit oraz współpraca z USA były tematami rozmowy z prezydentem Węgier Janosem Aderem – poinformował w piątek w Kielcach prezydent Andrzej Duda.","W Kielcach rozpoczęły się w piątek obchody Dnia Przyjaźni Polsko-Węgierskiej, które potrwają do niedzieli. W związku z obchodami w Kielcach spotkali się prezydenci Polski i Węgier.– Rozmawialiśmy o naszej współpracy w ramach Grupy Wyszehradzkiej, w ramach Trójmorza, a więc o współpracy infrastrukturalnej; mówiliśmy o współpracy w zakresie rozwoju infrastruktury energetycznej a ściślej mówiąc infrastruktury służącej przesyłowi gazu – powiedział Duda na konferencji prasowej po rozmowach.Tematem rozmów z prezydentem Węgier był też rozwój infrastruktury drogowej, rozbudowa Via Carpatia, a także „proces tworzenia funduszu Trójmorza” oraz o zbliżający się szczyt Trójmorza, który odbędzie się w tym roku w Słowenii.– Rozmawialiśmy również o perspektywie wyborów do Parlamentu Europejskiego, a więc o przyszłości naszej w Unii Europejskiej i o przyszłości samej Unii. Trudno było w tym kontekście nie poruszyć tematu brexitu – powiedział polski prezydent.Zaznaczył, że rozmowa z Aderem dotyczyła też współpracy ze Stanami Zjednoczonym w ramach Trójmorza, a także w ramach NATO, a więc także „planowanych zakupów służących modernizacji naszych armii”. Ader: Polska to dynamicznie rozwijający się kraj – Polska to dziś dynamicznie rozwijający się kraj; ma stabilny wzrost PKB, niską inflację i bezrobocie; widać to również w obustronnych stosunkach gospodarczych; Polska to czwarty największy partner gospodarczy Węgier – powiedział prezydent Węgier Janos Ader.– Warto pogratulować Polsce wyczynu, którego dokonała po 1990 roku jeżeli chodzi o rozwój gospodarczy (...) Dzisiaj jest to dynamicznie rozwijający się kraj; ma stabilny wzrost PKB, niską inflację, zadłużenie poniżej 50 proc. (PKB - PAP), a bezrobocie jest prawie niewidoczne – mówił prezydent Ader podczas obchodów Dnia Przyjaźni Polsko-Węgierskiej.Podkreślił, że kondycja polskiej gospodarki „uwidacznia się” w stosunkach z Węgrami. Przypomniał, że Polska jest czwartym największym partnerem gospodarczym Węgier.Ader przekazał też, że w rozmowach z prezydentem Andrzejem Dudą poruszono m.in. temat współpracy między oboma krajami w ramach Grupy Wyszehradzkiej czy inicjatywy Trójmorza. Zwrócił uwagę na konieczność dalszego rozwoju i integracji infrastruktury państw należących do tych formatów.Ader poinformował ponadto, że do 2022 r. gotowy będzie węgierski odcinek trasy Via Carpatia, który na Węgrzech będzie „albo autostradą albo drogą szybkiego ruchu”. Duda: Mam nadzieję, że nikt nie będzie chciał odchodzić od programu 500 plus – Mam nadzieję, że program 500 plus będzie utrzymany i nie będzie takich zmian w polskiej polityce, żeby ktoś od tego programu chciał odchodzić – powiedział prezydent Andrzej Duda. Jak dodał polskie władze realizując politykę prorodzinną obserwowały wzorzec węgierski.– Bardzo mocno chcę podkreślić jeden element: obóz polityczny, z którego ja się wywodzę, czyli Zjednoczonej Prawicy, zawsze patrzył z dużą aprobatą na politykę realizowaną przez obecne władze węgierskie, a mianowicie politykę, która bardzo mocno wspiera kwestie rodziny – mówił Duda podczas konferencji prasowej obu prezydentów. Odpowiadał na pytania dziennikarzy o politykę wsparcia rodzin prowadzoną w Polsce i na Węgrzech.Jak dodał, program ten oznacza „postawienie na rodzinę, jako wartość społeczną i wartość państwową”. – To było dla nas bardzo ważnym wzorcem i ten element w polityce węgierskiej powrotu do tradycji i elementów tożsamościowych, korzeni judeochrześcijańskich (...), to było dla nas ważne, zanim jeszcze doszło do wyborów w 2015 r. i do zmian politycznych w Polsce. To, że mówiliśmy o programach prorodzinnych i o rozwoju gospodarki patrząc przez pryzmat rodziny, to miało znaczenie poprzez obserwację wzorca węgierskiego – mówił Duda.Jak zastrzegł, „każdy kraj ma swoją specyfikę i w związku z tym każdy według swojej specyfiki te zadania w ramach polityki prorodzinnej realizuje”. – Myśmy wprowadzili program 500 plus uznając, że to jest najlepsza droga dla Polski do tego, aby tę politykę prorodzinną prowadzić. Cieszę się z tego, że ona jest realizowana tak skutecznie, bo faktycznie okazało się, że dla polskiej rodziny i polskich dzieci ten element programowy miał znaczenie absolutnie przełomowe – mówił polski prezydent.Duda zaznaczył, iż ma nadzieję, że program 500 plus będzie utrzymany. – I że nie będzie takich zmian w polskiej polityce, żeby ktoś chciał od programu 500 plus odchodzić – dodał.Z kolei prezydent Ader powiedział, że jeśli chodzi o filozofię polityki prorodzinnej, to ona jest taka sama w obu państwach. – Nie możemy konkurować z brytyjskimi, czy niemieckimi pensjami. Możemy być zaś konkurencyjni właśnie w tych działaniach w ramach polityki socjalnej i wsparcia dla rodzin, bo to może zatrzymać naszą młodzież w kraju – powiedział. Dzień Przyjaźni Polsko-Węgierskiej Dzień Przyjaźni Polsko-Węgierskiej obchodzony jest od 2007 r. naprzemiennie w Polsce i na Węgrzech; został ustanowiony przez parlamenty obu krajów. W 2018 r. obchody odbyły się w węgierskim Veszprem. Gospodarzem tegorocznych obchodów są Kielce. Dzień Przyjaźni Polsko-Węgierskiej został uchwalony przez parlamenty obu państw dla upamiętnienia wyjątkowej historii i więzi obu narodów. Zaznaczył, że w tym roku prezydenci Polski i Węgier w związku z 80. rocznicą wybuchu II wojny światowej, odwiedzą m.in. wystawę poświęconą Węgrom ratującym Polaków podczas wojny.",,
Nalot na areszt dla nielegalnych imigrantów. Są dziesiątki ofiar,"40 osób zginęło a 80 zostało rannych – to bilans ataku lotniczego na areszt dla nielegalnych imigrantów Al-Daman na przedmieściach stolicy Libii, Trypolisu.","W ośrodku przebywali głównie imigranci ze środkowej i południowej Afryki, którzy migrują do Libii w nadziei, że uda im się następnie dostać na terytorium do Unii Europejskiej.Areszt został zbombardowany najprawdopodobniej przez samoloty samozwańczej Libijskiej Armii Narodowej (ANL), którą kontroluje gen. Chalif Haftar. Od ubiegłego tygodnia ANL prowadzi ofensywę mającą jej zapewnić kontrolę nad Trypolisem.Celem operacji, którą Haftar rozpoczął przeciwko Trypolisowi dokładnie w chwili, gdy przebywał tam sekretarz generalny ONZ Antonio Guterres, jest niedopuszczenie do rozpoczęcia rozmów na rzecz pojednania narodowego.Pogrążona w chaosie po obaleniu dyktatury Muammara Kadafiego w 2011 roku Libia jest rozdarta między dwoma rywalizującymi ośrodkami władzy: na zachodzie sytuację kontroluje rząd jedności narodowej premiera Fajiza Mustafy as-Saradża ustanowiony w 2015 roku w Trypolisie i popierany przez ONZ, a na wschodzie – z Bengazi – rządzi administracja ANL, na której czele stoi Haftar. Popierany przez Egipt i państwa Zatoki Perskiej generał nazywa swych rywali „terrorystami” i deklaruje, że ostatecznym celem jego „misji” jest wyzwolenie Trypolisu .",,
Marek Kuchciński rezygnuje z funkcji Marszałka Sejmu,"Informuję, że w dniu jutrzejszym zamierzam złożyć rezygnację z funkcji Marszałka Sejmu – powiedział na konferencji prasowej Marek Kuchciński. Na konferencji prasowej wyjaśnił, że powodem są „oczekiwania społeczne”. Kuchciński podkreślił, że ani razu nie złamał prawa. – Decyzja marszałka Sejmu o dymisji jest dowodem postawy, która jest związana z naszym hasłem: słuchać Polaków, służyć Polsce – mówił obecny na konferencji prasowej prezes PiS Jarosław Kaczyński.","Kuchciński wskazał ponadto, że „liczba lotów wywołująca kontrowersje była podyktowana dużą liczbą spotkań z mieszkańcami, często małych miejscowości, jakie odbywałem podczas swojej pracy”. – Przyjąłem bowiem model pracy marszałka, który działa nie tylko w Sejmie i w Warszawie, ale pracuje także w kraju i za granicą – mówił.– Ponieważ jednak opinia publiczna negatywnie ocenia moje postępowanie uznałem, że nie będę mógł dłużej pełnić tej funkcji – dodał Kuchciński.Jak mówił Jarosław Kaczyński, „w krótkim czasie zostanie złożony projekt ustawy, który ureguluje w sposób rygorystyczny, kto i w jakich okolicznościach może latać samolotami rządowymi”.– Skoro opinia publiczna domaga się rygorów, to te rygory będą. Jak wspomnieliśmy, tu nie doszło do złamania prawa, apelowalibyśmy o poświęcenie tej samej uwagi poprzednikom – mówił lider PiS..Spotkanie kierownictwa PiS odbyło się w środę. Poświęcone było m.in. sytuacji związanej z marszałkiem Sejmu Markiem Kuchcińskim. W spotkaniu wzięli udział członkowie kierownictwa partii, m.in. prezes Jarosław Kaczyński, premier Mateusz Morawiecki, minister obrony Mariusz Błaszczak, marszałek Senatu Stanisław Karczewski.Pod koniec lipca media poinformowały, że Kuchciński latał rządowymi samolotami z rodziną. Po tych informacjach dyrektor CIS przekazał, że Kuchciński wpłacił 15 tys. zł na cele dobroczynne za 23 loty samolotem rządowym, w których towarzyszyli mu członkowie rodziny.W poniedziałek Kuchciński przyznał, że raz rządowym samolotem podróżowała tylko jego żona. Przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na Fundusz Modernizacji Sił Zbrojnych za lot żony.W tej sprawie trwa postępowanie sprawdzające prowadzone przez prokuraturę. Śledczy weryfikują informacje zawarte w pisemnym zawiadomieniu o podejrzeniu popełnienia przestępstwa.– Prokuratura Okręgowa w Warszawie prowadzi postępowanie sprawdzające w tej sprawie. Trwa weryfikacja informacji zawartych w pisemnym zawiadomieniu o podejrzeniu popełnienia przestępstwa – informowała Mirosława Chyr z Prokuratury Okręgowej w Warszawie.",,
Z Polski nad Morze Czarne pociągiem. Połączenie rusza już w grudniu,"Po kilkunastu latach polscy podróżni będą mogli pojechać pociągiem nad Morze Czarne. Jak poinformował pełniący obowiązki prezesa UZ Jewhen Krawcow, pierwszy pociąg z Przemyśla do Odessy wyruszy 11 grudnia.","P.o prezesa Ukraińskich Linii Kolejowych o rozpoczęciu trasy poinformował za pomocą Twittera. Pierwszy z pociągów obsługujących trasę wyruszy w Odessy 10 grudnia, czyli z momentem wejścia w życie rocznego rozkładu jazdy pociągów.– Pociąg będzie kursował codziennie, zatrzyma się we Lwowie, Tarnopolu, Chmielnickim, Żmernikach, Wapniarce, a także na innych stacjach – poinformował Krawcow, który na stanowisku prezesa UZ 9 sierpnia zastąpił Wojciecha Balczuna.Połączenie będzie prawdopodobnie wykonywane pojazdami Hyundai Rotem, które teraz kursują między Przemyślem a Lwowem i Kijowem. Dwa połączenia dziennie kursują odmiennymi trasami przez Tarnopol i Winnicę lub przez Korosteń. Cieszą się bardzo dobrą frekwencją, której sprzyja zniesienie ruchu wizowego między Unią Europejską a Ukrainą, do którego doszło w czerwcu.",,
Karczewski: sądy będą lepiej działać; Klich: wysadzenie wolnych sądów w powietrze,"– Wymiar sprawiedliwości będzie lepiej funkcjonował niż do tej pory – mówi o przyjęciu ustaw o Sądzie Najwyższym i Krajowej Radzie Sądownictwa  marszałek Senatu Stanisław Karczewski. Według senatora Bogdana Klicha (PO) oznaczają one „wysadzenie niezależnego sądownictwa w powietrze”.  W piątek wieczorem Senat przyjął bez poprawek nową ustawę o SN oraz nowelizację ustawy o KRS, autorstwa prezydenta Andrzeja Dudy. Obie ustawy trafią teraz na biurko prezydenta.","Po głosowaniach Stanisław Karczewski powiedział dziennikarzom, że bardzo cieszy się z uchwalenia obu ustaw. – Te ustawy są potrzebne. Czekają Polacy na te ustawy. Ponad 80 proc. Polaków chce zmian w wymiarze sprawiedliwości; one będą wprowadzane – dodał. – Wymiar sprawiedliwości, gwarantuję państwu, że w przeciągu krótkiego czasu będzie lepiej funkcjonował niż do tej pory – oświadczył Karczewski.Zwrócił uwagę, że dyskusja w Senacie o obu ustawach trwała 35 godzin, co określił mianem „rekordu świata”.Marszałek Senatu zapowiedział, że na decyzje prezydenta ws. obu ustaw „będzie czekał ze spokojem”.Według Karczewskiego odbywający się w czasie prac nad ustawami protest przed siedzibą Senatem miał „wyraźny charakter polityczny”; zaznaczył, że do manifestantów wyszli politycy PO. – Szanujemy protestujących; szanujemy tych, którzy mają inne zdanie, natomiast nie demonizujmy: jest to grupa osób niezadowolona z tego i ja to rozumiem – dodał. SN i KRS w wyniku „czystki” zostaną obsadzone „ludźmi PiS”Bogdan Klich oświadczył dziennikarzom, że PiS wziął na siebie „straszliwą odpowiedzialność za wysadzenie niezależnego sądownictwa w powietrze”. Według niego, dwie kluczowe dla wymiaru sprawiedliwości instytucje w wyniku „czystki” zostaną obsadzone „ludźmi PiS”.Pytany, czy liczy na weto prezydenta, odparł, że jeśli Andrzej Duda nie zawetuje tych ustaw – które według Klicha „niewiele różnią się od zawetowanych” – to będzie znaczyło, że idzie po linii wyznaczonej przez prezesa Jarosława Kaczyńskiego pod hasłem: „Zniszczyć wolne sądy”. – Przyłoży zatem rękę do czegoś, czego nie chciał, wetując bardzo podobne ustawy – ocenił.Według Klicha, jeżeli Duda nie zawetuje tych ustaw, to w sądach może powstać taka sama sytuacja, jak obecnie z Trybunałem Konstytucyjnym, który – zdaniem Klicha – „stał się ciałem kompletnie fasadowym, za którą to fasadą kryje się czysta polityka”.",,
Ukraina szykuje specjalne Euromiasteczko,W czasie Euro 2012 w Kijowie będzie działało specjalne Euromiasteczko. Ma ono służyć zbliżeniu i lepszemu poznaniu się kibiców z Unii Europejskiej i Ukrainy.,"Euromiasteczko powstanie w parku pod łukiem Przyjaźni Narodów. Jest to ogromna żelazna tęcza, która została odsłonięta w 1982 roku i miała symbolizować zjednoczenie Ukrainy i Rosji. Teraz będą tam jednak propagowane inne wartości – europejskie. Ukraińcy i obcokrajowcy będą tam mogli obejrzeć zachodnie filmy i posłuchać europejskiej i ukraińskiej muzyki. Jeden z organizatorów imprezy Mathias Brandt podkreśla, że nie obejdzie się tutaj bez polskiego akcentu. W dniu otwarcia miasteczka wystąpią dwie grupy muzyczne z Polski i Ukrainy. Zagrają one na scenie działającej pod hasłem: „Razem tworzymy przyszłość”. Euromiasteczko to jednak nie tylko rozrywka, ale też poważne tematy. Przewidziano seminaria, w czasie których będą omawiane takie kwestie jak ekologia, społeczeństwo obywatelskie, architektura i rozwój gospodarczy. Euromiasteczko będzie działało od 2 czerwca do 1 lipca.",,
Schetyna komentuje obietnice gospodarcze PiS: To ściema,"To, co obiecuje rząd to „jedna wielka bajka, ściema i opowieść PiS”; podatki wzrastają i to jest polityka rządu – mówił w niedzielę na konwencji Koalicji Obywatelskiej w Jeleniej Górze szef PO Grzegorz Schetyna.","Podczas sobotniej konwencji Prawa i Sprawiedliwości w Katowicach premier Mateusz Morawiecki przedstawił i podpisał Pakiet dla Przedsiębiorców. To pięciopunktowy program zawierający propozycje takie jak: ulga w ZUS średnio 500 zł dla małych firm; ryczałtowy ZUS bez zmian dla firm o przychodach powyżej 10 tys. zł; podniesienie limitu przychodów dla podatku ryczałtowego i 9-proc. CIT-u oraz ponad 1 mld zł dla inwestorów.Schetyna powiedział na niedzielnej konwencji KO, że to, co obiecuje rząd to „jedna wielka, bajka, ściema i opowieść PiS – obietnice, obietnice, obietnice, a podatki będą wzrastać, będą nazywane opłatami emisyjnymi”. – Podatki wzrastają i to jest polityka rządu PiS. Tak jest i będzie – dodał.Według niego „czegokolwiek nie obiecają rządzący, będą mieli dzisiaj usta pełne frazesów, obietnic, otwartości, będą się uśmiechać, a po 13 października – jeżeli nie daj Boże wygrają – będzie tak samo. Zaciśnięte zęby, niechęć, nienawiść i odsuwanie tych, którzy nie są tacy, jak oni”.",,
Kandydaci o debatach,"To była przedostatnia przedwyborcza niedziela. Telewizja Polska zaprosiła wszystkich kandydatów na prezydenta do debat. Podała już ich terminy – najbliższy wtorek i czwartek w TVP Info, w niedzielę zaś kandydatów ugości Jedynka. Pozostaje jeszcze decyzja sztabów; oficjalnie debat chcą wszyscy kandydaci.","Telewizja Polska zaprosiła kandydatów do wspólnych debat. Na przyszłą niedzielę zaplanowano debatę z udziałem  Bronisława Komorowskiego, Jarosława Kaczyńskiego, Grzegorza Napieralskiego i Waldemara Pawlaka.„Kłamstewsko”  BielanaKandydat PO na prezydenta Bronisław Komorowskizarzucił „kłamstewko” Adamowi Bielanowi (PiS), który miał mówić o ustaleniach sztabów PO i PiS ws. debaty kandydatów w TVP.  –  Słyszałem, że pan Bielan coś takiego powiedział, na dodatek jeszcze powołując się na nieistniejące ustalenia z moim sztabem wyborczym. No, to kłamstewko. Może nie takie wielkie, nie takie groźne, ale kłamstewko. Źle zaczynać od kłamstewek propozycję wspólnej debaty  – mówił Komorowski.–  Pan Bielan niczego takiego nie powiedział. Mamy tu do czynienia najwyraźniej z wahaniami pana Komorowskiego. Oczywiście pan Komorowski ma prawo zdecydować tak albo inaczej, ale niech nie zwala tych spraw na innych  – odparł zarzuty kandydat PiS Jarosław Kaczyński, który odwiedził  zalane tereny w Jaśle na Podkarpaciu. Zadeklarował też, że weźmie udział w debacie.Do debaty nie boi się też stanąć kandydat SLD na prezydenta. –  Debata między kandydatami, którzy mają zaplecze parlamentarne, bo wtedy można sprawdzić nasze intencje, powinna się odbyć, bo to będzie uczciwe postawienie sprawy nas, kandydatów przed wyborcami  – stwierdził Grzegorz Napieralski, który dziś odwiedził Szczecin.Nic przeciwko debacie nie ma także Waldemar Pawlak. –  Ważne jest, że z takiej debaty wynikają konsekwencje, które niezależnie od tego, kto wygra, będą wpływały na zmianę formy działań przyszłego prezydenta  – powiedział podczas odwiedzin w Płocku.„Ja debaty się nie boję”Na 8 czerwca zaplanowano spotkanie Andrzeja Leppera, Kornela Morawieckiego i Bogusława Ziętka. –  Ja w każdej debacie wezmę udział, niezależnie jaka będzie jej formuła i kto zaproponuje. Ja debat się po prostu nie boję!  – ogłosił Andrzej Lepper podczas spotkania z wyborcami w Krakowie.10 czerwca do telewizyjnej debaty zostali zaproszeni Marek Jurek, Janusz Korwin-Mikke i Andrzej Olechowski. Ten ostatni jednak nie chce debatować w tak małym gronie. –  Ludzie polecieli na księżyc, to na pewno da się też zrobić debatę w dziesięć osób interesującą  – mówił. Chętny do spotkania jest za to Janusz Korwin-Mikke. –  Z prawdziwą przyjemnością z tymi Panami podyskutuję (...) choć wolę w mniejszym gronie niż z dziesięcioma  – uznał.",,
„Nie będzie referendum w sprawie wieku emerytalnego”,"– Zgodnie z tym, co zapowiedział premier, nie będzie referendum w sprawie wieku emerytalnego. To zresztą dosyć dziwny pomysł, bo wiadomo, jaki będzie wynik referendum – powiedział w programie „Polityka przy kawie” w TVP1 rzecznik rządu Paweł Graś. Poinformował też, że rząd nie chce likwidacji powiatów i ostrzegł Aleksandra Kwaśniewskiego przed spotkaniami z Januszem Palikotem.",,,
Sąd skazał najmłodszego terrorystę w historii kraju,"Brytyjski sąd skazał najmłodszego terrorystę w historii kraju. Mieszkaniec Durham pod Manchesterem ma 17 lat. Zamachy planował w latach 2017-18. Ze względu na jego wiek, sąd nie ujawnił tożsamości chłopaka.","Niedoszły zamachowiec został skazany na sześć lat i osiem miesięcy ograniczenia wolności. „Wojna ras jest nieunikniona” – notował nastolatek w swoim dzienniku. Zeszyt był kluczowym dowodem. Znajdowały się w nim wizerunki Adolfa Hitlera, swastyki i lista zakupów: lista wymarzonej broni, którą chłopak chciał zdobyć. Na kolejnych stronach wyliczył miejsca, w które chciał uderzyć: poczta, puby, banki, siedziba lokalnych władz i synagogi. Nastolatek deklarował, że chce walczyć z „żydowskim systemem” w swoim mieście. Przed sądem opisywał siebie jako sadystę. Sędzia wziął jednak pod uwagę, że chłopak to osoba ze spektrum autyzmu. Brytyjskie służby od dawna ostrzegają, że na Wyspach rośnie zagrożenie ze strony grup i osób kierujących się radykalnie prawicową ideologią. W zeszłym miesiącu zarzuty usłyszał np. Polak z Luton, oskarżony o prawicowy terroryzm. Policja podkreśla jednak, że największym zagrożeniem nadal pozostaje terror motywowany radykalną ideologią opartą na islamie.",,
BGK otworzył w Londynie trzecie zagraniczne przedstawicielstwo,Bank Gospodarstwa Krajowego otworzył przedstawicielstwo w Londynie; celem jest przyciąganie do Polski brytyjskich inwestorów i wspieranie promocji Polski. To trzecie zagraniczne przedstawicielstwo BGK.,"Uroczyste otwarcie odbyło się w The Gherkin, jednym z najbardziej znanych i prestiżowych wieżowców w londyńskim City. Właśnie tam swoją siedzibę ma przedstawicielstwo BGK. W inauguracji wzięli udział m.in. minister finansów Tadeusz Kościński, prezes zarządu BGK Beata Daszyńska-Muzyczka, ambasador RP w Londynie Arkady Rzegocki oraz liczni przedstawiciele sektora bankowego z Polski, Wielkiej Brytanii i innych państw.  – Mimo że Wielka Brytania wychodzi z Unii Europejskiej, to dalej centrum finansowe będzie tu, w Londynie, dalej stąd będzie czerpany kapitał; więc ważne jest to, że taki bank jak BGK będzie tutaj. To, że otwarcie następuje dwa tygodnie przed brexitem, jest też wysłaniem jasnego sygnału do rządu brytyjskiego, że my dalej widzimy City jako główne centrum finansowe – mówił minister Kościński, który podczas wizyty w Londynie spotkał się także ze swoim brytyjskim odpowiednikiem Sajidem Javidem i ministrem ds. wyjścia z UE Stephenem Barclayem.  – Jeśli chcemy budować Polskę, musimy być obecni, aby przynajmniej być rozpoznawalni na rynku finansowym, po to, by budować relacje i współpracę z instytucjami finansowymi; po to, żeby później polski rząd mógł zaciągać tańsze finansowanie, co robi poprzez BGK – mówiła prezes Daszyńska-Muzyczka, wyjaśniając ideę tworzenia zagranicznych przedstawicielstw banku. Jak informuje bank, do zadań przedstawicielstwa należeć będą m.in. prowadzenie działań z zakresu komunikacji i promocji umożliwiających wzmocnienie polskiej ekspansji zagranicznej oraz przyciąganie brytyjskich inwestorów do Polski. Utworzenie londyńskiej placówki ma na celu promocję Polski wśród reprezentantów brytyjskiego biznesu. Dotyczy to m.in. instytucji z sektora private equity oraz lokalnych think tanków i lobbystów.  Innym aspektem działalności przedstawicielstwa będzie nawiązywanie i utrzymywanie relacji z lokalnymi instytucjami finansowymi Wielkiej Brytanii oraz polskimi podmiotami obecnymi na tamtejszym rynku. W gestii przedstawicieli leżeć będzie również kreowanie pozytywnego wizerunku Polski i BGK.  To trzecie zagraniczne przedstawicielstwo BGK - pierwsze otwarto w 2018 r. w Brukseli, następne we Frankfurcie, zaś teraz trwają przygotowania do uruchomienia podobnych placówek w Waszyngtonie, Singapurze i Amsterdamie.",,
"„Opozycja, czując swoją słabość, sięga po eskalowanie emocji”","– Nie jest tak, że sytuacja jest zero–jedynkowa; złe emocje występują po wszystkich stronach – mówił w programie „Woronicza 17” prof. Andrzej Zybertowicz z Kancelarii Prezydenta RP,  komentując agresywne zachowania podczas demonstracji opozycji. Jednocześnie ocenił, że „opozycja, czując swoją słabość programową, sięga po eskalowanie emocji”. – Jeżeli dzisiaj jest tak duży poziom emocji, to m.in. dlatego, że dzielicie Polaków na lepszy i gorszy sort – powiedział polityk PO Andrzej Halicki.","W piątek przed Sejmem została zaatakowana reporterka programu „W tyle wizji”. – Więcej mam szacunku dla „k…” spod latarni, niż dla ciebie (Odpuść, do „g…a” się nie przemawia – słychać męski głos w tle). Tamta przynajmniej wie o co chodzi, a ty jesteś sprzedajna za nic…– zwrócił się do reporterki jeden z ochroniarzy. We wpisie zamieszczonym na Twitterze prezes TVP Jacek Kurski napisał: „TVP złoży zawiadomienie do prokuratury o możliwości popełnienia przestępstwa w związku z utrudnianiem wykonywania obowiązków służbowych i atakiem na naszą dziennikarkę. Dodatkowo Telewizja Polska zapewni pełne prawne wsparcie atakowanej dziennikarce, jeżeli ta zdecyduje się wystąpić na drogę cywilną”. „Naszym zadaniem wygaszanie emocji”   – Bez odwoływania się do emocji nie można uprawiać polityki. Pytanie, do jakich emocji się odwołujemy. Po obu stronach mamy do czynienia z posunięciami, wypowiedziami,  które oznaczają złe emocje – mówił prof. Andrzej Zybertowicz z Kancelarii Prezydenta RP.  Ocenił, że u źródeł problemu jest to, że „opozycja, czując swoją słabość programową, sięga po eskalowanie emocji”. – Zadaniem naszym jest wygaszanie emocji. Nie jest tak, ze sytuacja jest zero-jedynkowa, złe emocje występują po wszystkich stronach i wszyscy powinniśmy częściowo brać to do siebie – dodał.   Rozbujane nastrojeW ocenie polityka Nowoczesnej Pawła Rabieja „polityka programuje  rzeczywistość”. – Tworzymy, jako politycy, pewną ramę. Jestem stanowczo przeciwny temu, żeby przerzucać odpowiedzialność za to ramowanie rzeczywistości na opozycję; to rząd ponosi za to większą odpowiedzialność – powiedział.  Również według Pawła Bejdy (PSL) to politycy są odpowiedzialni za to, żeby w przestrzeni publicznej było więcej spokoju i rzeczowej dyskusji.  – Jesteśmy odpowiedzialni za to, że te nastroje społeczne są tak rozbujane, że społeczeństwo jest tak podzielone. Wszyscy – opozycja i koalicja rządząca – powinniśmy wszystko zrobić, żeby te podziały zasypywać – dodał. Potępić  akty agresji – Mnie trochę śmieszy przerzucanie się winą, na czyich manifestacjach jest większy poziom agresji. Prawda jest taka, że wydarzenia publiczne, które są  w centrum uwagi mediów ogólnopolskich, zawsze przyciągają pewien margines  – wskazał  Jakub Kulesza (Kukiz ’15). Zdecydowanego potępienia przez opozycje aktów agresji na demonstracjach domagał się natomiast eurodeputowany PiS Ryszard Czarnecki. – Wy się naprawdę obudźcie, bo już jeden mord na działaczu politycznym PiS był, druga osoba została ciężko ranna – powiedział, przypominając atak na biuro poselskie Marka Rosiaka w Łodzi z 19 października 2010 roku.  – Tworzycie brakiem potępienia (taką) atmosferę, że polska krew może się polać  – alarmował polityk.",,
Imigranci w Berlinie próbowali podpalić bezdomnego Polaka. Trafili do aresztu,Niemiecki sąd zatwierdził aresztowanie sześciu Syryjczyków i jednego Libijczyka. Zarzuca im się podpalanie w noc wigilijną bezdomnego Polaka na stacji metra w berlińskim Kreuzbergu.,"Po opublikowaniu wizerunków mężczyzn sześciu z nich zgłosiło się w poniedziałek wieczorem na policję, a siódmego ujęto we wtorek rano.    Sprawcy podpalili gazetę, którą okrył się 37-letni bezdomny Polak śpiący na ławce.  Następnie wskoczyli do pociągu metra i uciekli.  Ich podobizny zarejestrowały jednak kamery wideo na stacji i w wagonie, którym jechali, co ułatwiło policji dochodzenie.     Podpalonemu pospieszyli z pomocą obecni na stacji ludzie, gasząc naprędce płomienie. Dzięki temu nie doznał on żadnych poważnych obrażeń. Jak podawały wcześniej niemieckie media, ofiara ataku jest Polakiem.",,
"Wywiad traktował jako swego informatora abp. Głodzia, gdy ten pracował w Watykanie","Arcybiskupa Sławoja Leszka Głódzia, gdy pracował w Watykanie, wywiad traktował jako swego informatora – te informacje to efekt wspólnego śledztwa „Rzeczpospolitej” i portalu Onet.pl, które publikują obie redakcje.","„Metropolita gdański, a wcześniej ordynariusz diecezji warszawsko-praskiej i biskup polowy Wojska Polskiego za informatora wywiadu wojskowego PRL uważany był co najmniej przez sześć lat - wynika z dokumentów, znajdujących się do niedawna w zbiorze zastrzeżonym Instytutu Pamięci Narodowej” – donoszą równolegle – „Rzeczpospolita” i portal Onet.pl.„Informacje, jakie uzyskiwano od ówczesnego pracownika Kongregacji ds. Kościołów Wschodnich, uważano za »cenne i wartościowe« typu agenturalnego” – czytamy dalej w materiale dziennikarzy, którzy nad śledztwem w tej sprawie pracowali kilka miesięcy.„Komunistyczny wywiad operował w Rzymie od końca II wojny światowej. Wiedza o tym, co się dzieje za Spiżową Bramą, była potrzebna władzom PRL do rozgrywki z Kościołem w Polsce. Do połowy lat 60. głównym jej źródłem byli korespondenci polskiej prasy, służby innych krajów komunistycznych i kilku księży” – czytamy dalej w materiale. „Sytuacja zmieniła się po wyborze w 1978 r. na papieża kard. Karola Wojtyły. Służby specjalne PRL zintensyfikowały działania mające na celu werbunek tajnych współpracowników. Szukano ich głównie wśród Polaków, których Jan Paweł II ściągał do pracy w Watykanie. Z sukcesami. Agentom pracującym dla Departamentu I MSW (wywiad cywilny) udało się pozyskać do współpracy kilkudziesięciu duchownych, pracujących blisko papieża” – podkreślają dziennikarze.Zaznaczają jednocześnie, że „obok wywiadu cywilnego pracował także wywiad wojskowy, zajmujący się głównie pozyskiwaniem informacji dotyczących obronności. Po powstaniu Solidarności i zamachu na Jana Pawła II oficerowie podlegli Zarządowi II Sztabu Generalnego Wojska Polskiego (Zarząd II) szczególniejszą uwagę zwrócili na Stolicę Apostolską”.„Kilka tygodni po ogłoszeniu stanu wojennego - w styczniu 1982 r. - do Rzymu posłano płk. Franciszka Mazurka ps. »Barcz«, który pracując oficjalnie jako kierownik przedstawicielstwa PLL LOT, miał rozpoznać zagraniczne kontakty władz Solidarności i zdobywać informacje zza Spiżowej Bramy” – donoszą dziennikarze.„W 1983 r. »Barcz« poinformował centralę w Warszawie, że poznał bliżej ks. Sławoja Leszka Głódzia, pochodzącego z archidiecezji białostockiej pracownika Kongregacji ds. Kościołów Wschodnich. Jego zdaniem był odpowiednim kandydatem na informatora. W jednym z raportów charakteryzował go jako osobę dobrze zorientowaną w tematyce politycznej i społecznej w Polsce, która należy do grupy młodych księży, stanowiących swego rodzaju »lobby« wywierające wpływ na decyzje papieskie w sprawach polskich, ale nie tylko”. Jak zaznaczają autorzy śledztwa, „przed wyjazdem do Rzymu, w latach 1980-81, był on kapelanem białostockiej Solidarności”. „»Barcz« miał rozpracowywać księdza, przejść z nim na kontakty nieoficjalne »bez afiszowania się i bez spotkań przy Watykanie« i uzyskiwać od niego m.in.: charakterystyki »pracowników poszczególnych sekcji watykańskich«, członków polskiego episkopatu, grup nacisku działających w Watykanie i ich międzynarodowych powiązań, »zbadać, czy będzie możliwe uzyskiwanie informacji o rozmowach głowy naszego episkopatu z papieżem i o treści tych rozmów«”.W 1984 r. koordynację kontaktów „Barcza” z księdzem Głódziem przejął w Zarządzie II SG specjalny wydział typowniczo-werbunkowy o kryptonimie „SOWA”. „Nie podjąłem żadnej współpracy” Do informacji medialnych odniósł się sam zainteresowany. „Nigdy nie podjąłem żadnej współpracy ze służbami komunistycznymi” – napisał w piątkowym oświadczeniu metropolita gdański abp Sławoj Leszek Głódź.„Po raz pierwszy padłem ofiarą tego systemu przed maturą, mając 17 lat. Zostałem wtedy osadzony w Centralnym Więzieniu Karno-Śledczym w Białymstoku na 3 miesiące. Następnie zostałem skazany wyrokiem sądu wojewódzkiego w Białymstoku na rok więzienia w zawieszeniu na 5 lat i wydalony ze szkoły za przynależność do tajnej organizacji Białe Orły i namalowanie plakatu o szkodliwości sojuszu Państwa Polskiego ze Związkiem Radzieckim. Dnia 6 sierpnia 1963 r. wraz z czterema kolegami zostałem wyrzucony z liceum Ogólnokształcącego w Sokółce, przez co musiałem rok później składać maturę korespondencyjnie” – napisał w oświadczeniu metropolita gdański.",,
USA o rezolucji RB ONZ w sprawie Jerozolimy: To zniewaga,Stany Zjednoczone zawetowały rezolucję Rady Bezpieczeństwa ONZ wzywającą do wycofania decyzji prezydenta Donalda Trumpa o uznaniu Jerozolimy za stolicę Izraela. 14 pozostałych członków RB głosowało za przyjęciem rezolucji.,"Jak pisze agencja AP, spodziewano się weta Waszyngtonu wobec zaproponowanej przez Egipt rezolucji, jednak państwa arabskie chciały, aby głosowanie zademonstrowało globalny sprzeciw wobec decyzji Trumpa. Zwłaszcza, że inne stanowisko niż prezydent USA mają w tej sprawie tacy tradycyjni sojusznicy Waszyngtonu, jak Wielka Brytania, Francja czy Japonia.  Ambasador USA przy ONZ Nikki Haley nazwała rezolucję „zniewagą”, która nie będzie zapomniana. Podkreśliła, że prezydent Trump „dołożył starań, żeby nie przesądzać o losie negocjacji na temat statusu Jerozolimy”, po czym potwierdziła „zaangażowanie USA w proces pokojowy”.  Weto USA spotkało się z uznaniem premiera Izraela Benjamina Netanjahu, który podziękował ambasador Haley i prezydentowi Trumpowi na Twitterze. Autorzy odrzuconej rezolucji chcieli też, żeby wszystkie państwa zastosowały się do 10 dotychczasowych rezolucji dotyczących Jerozolimy uchwalonych od 1967 r., w tym wymogu, aby ostateczny status miasta ustalony został w bezpośrednich negocjacjach między Izraelem a Palestyną. Status Jerozolimy od lat znajduje się w centrum konfliktu izraelsko-palestyńskiego. Deklaracja prezydenta Trumpa odczytana została na świecie jako jasne opowiedzenie się po stronie Izraela i naruszenie międzynarodowego konsensusu, że status miasta jest wyłączną kwestią obu państw. Donald Trump oświadczył 6 grudnia, że USA uznają Jerozolimę za stolicę państwa żydowskiego. Poinformował też, że nakazał Departamentowi Stanu przygotowanie przeniesienia amerykańskiej ambasady z Tel Awiwu do Jerozolimy. Decyzja wywołała protesty wielu w krajach arabskich i muzułmańskich, w Iranie oraz Turcji. Ta ostatnia wezwała do uznania Jerozolimy Wschodniej za stolicę Palestyny.",,
Samodzielna władza dla PiS w sześciu województwach,"16 dla PiS, 9 dla Koalicji Obywatelskiej oraz 5 dla Polskiego Stronnictwa Ludowego – taki jest podział mandatów w wybranym w niedzielnych wyborach sejmiku województwa podlaskiego. Oznacza to przejęcie władzy i samodzielną większość Prawa i Sprawiedliwości. Ugrupowanie zwyciężyło również w województwie podkarpackim, lubelskim, małopolskim, świętokrzyskim i łódzkim.","W 2014 roku w wyborach do 30-osobowego podlaskiego sejmiku również zwyciężyło PiS, ale nie zdołało wówczas uzyskać większości i było w opozycji do rządów koalicji stworzonej przez PSL i Platformę Obywatelską. PiS uzyskało wówczas 12 mandatów, PSL – 9, PO – 8 mandatów, a ostatni przypadł komitetowi SLD Lewica Razem. Teraz PiS może rządzić samodzielnie.PiS zwyciężyło też w sejmiku w województwie łódzkim – dowiedzieli się nieoficjalnie dziennikarze „Gazety Wyborczej”. PiS miało tam zdobyć 17 z 33 mandatów, co pozwoliłoby na samodzielne rządzenie tej frakcji w Łódzkiem. Jak wynika z cząstkowych danych, partia rządząca zwyciężyła również w woj. śląskim. Według nieoficjalnych informacji od osób związanych ze sztabem Koalicji Obywatelskiej, uzyskanych na podstawie danych z ok. 90 proc. obwodów, PiS ma szansę na 22 mandaty w 45-osobowym sejmiku, Koalicja Obywatelska na 20, SLD Lewica Razem na 2 mandaty, a Polskie Stronnictwo Ludowe na 1. Szacunki te mogą się jeszcze zmienić.W 2014 r. wybory do sejmiku województwa śląskiego wygrała Platforma Obywatelska, wprowadzając 17 radnych. PiS otrzymało 16 mandatów, PSL obsadziło 5 miejsc, Ruch Autonomii Śląska (obecnie pod szyldem Śląskiej Partii Regionalnej – ŚPR) – 4, a SLD – 3. Przez całą kadencję regionem rządziła koalicja PO-PSL-SLD-ŚPR. W obecnych wyborach – według prognoz – w sejmiku zyskują zarówno PiS, jak i PO (w ramach Koalicji Obywatelskiej), tracą SLD i PSL.",,
Neumann o wizycie prezydenta w USA: Pojechali i kupili samoloty jak w piekarni,– Prezydent i rząd pojechali do USA i jak w piekarni kupili samoloty – powiedział Sławomir Neumann. W ten sposób przewodniczący klubu PO-KO skomentował deklarację zakupu przez Polskę 32 wielozadaniowych samolotów bojowych piątej generacji F-35.,"Wzrost trwałej obecności wojsk USA w Polsce o ok. 1 tys. żołnierzy, zakup 32 myśliwców F-35, zapowiedź zniesienia wiz dla Polski w ciągu 90 dni i zwiększenie ilości kupowanego gazu z USA – to główne efekty wizyty prezydenta Andrzeja Dudy w Waszyngtonie.O spotkaniu prezydentów i decyzjach, jakie zapadły w USA, mówił w Polsat News przewodniczący klubu PO-KO. W ocenie Sławomira Neumanna „Stany Zjednoczone są naszym najważniejszym partnerem i dobre stosunki z tym sojusznikiem są obowiązkiem każdej rozsądnej władzy”. Jak dodał, „dodatkowa obecność wojsk amerykańskich ma symboliczne i ważne znaczenie”. – Pamiętajmy jednak, że my za to płacimy. To nie jest gest USA –  stwierdził.  – Chciałbym, żeby padła jasna deklaracja, że tarcza antyrakietowa zostanie uruchomiona – zaznaczał Neumann. – Obecność wojsk jest ważna, ale z punktu logistyczno-militarnego nie ma takiego znaczenia jak tarcza antyrakietowa – mówił.",,
Profesor uniwersytetu wśród uczestniczek skandalicznego happeningu,"Wśród uczestniczek skandalicznego happeningu w trakcie gdańskiego marszu homoseksualistów była prof. dr hab. Ewa Graczyk, pracownik naukowy Uniwersytetu Gdańskiego i kandydatka Wiosny w minionych wyborach do Parlamentu Europejskiego. Feministki niosły wtedy planszę z waginą umieszczoną w miejsce Najświętszego Sakramentu.","W dzień marszu równości na stronie feministycznej inicjatywy „Trójmiejskie Dziewuchy Dziewuchom” na Facebooku zamieszczono fotografię z wulgarną planszą i stojącymi wokół niej kobietami. Każda ma wokół głowy aureolę w kolorach tęczy – symbolu środowisk LGBT. Zdjęcie opatrzono podpisem: „Tęczowe Madonny i Tęczowi Aniołowie przesyłają wszystkim Wolnym Ludziom błogosławieństwo Królewskiej Waginy!”. Wśród oznaczonych tam kobiet jest m.in. Ewa Graczyk – profesor zwyczajna w Katedrze Teorii Literatury i Krytyki Artystycznej na Uniwersytecie Gdańskim. Graczyk pracuje na uczelni od 1983 r. W latach 2007-13 była dyrektorką Instytutu Filologii Polskiej. Graczyk jest też aktywną działaczką inicjatyw lewicowych. Jak czytamy na pomorskim profilu partii Wiosna, od lat angażuje się ona w organizację manifestacji feministycznych, kongresów kobiet, inicjatyw LGBT i „czarnych protestów”.  W minionych wyborach do Parlamentu Europejskiego Graczyk kandydowała z miejsca 5. na liście Wiosny w okręgu pomorskim. Jak deklarowała, w PE „chciałaby się zajmować problematyką nauki i organizacją szkolnictwa wyższego”.",,
"Donald Tusk: premier Kopacz w Brukseli zagrała ryzykownie, ale Polska na tym wygrała","– Bez kontroli na granicach Unii nie ma mowy o polityce emigracyjnej, tylko o pełnym chaosie. Dlatego zanim zaprosimy kolejnych uchodźców, musimy mieć pewność, że jesteśmy w stanie kontrolować ten proces – tak przewodniczący Rady Europejskiej Donald Tusk komentował w „Dziś wieczorem” w TVP Info ustalenia nadzwyczajnego szczytu Unii ws. uchodźców. Tusk powiedział, że zaproponował unijnym przywódcom rozważenie powołania Europejskiej Straży Granicznej. – Jeśli nie uda nam się odbudować kontroli na zewnętrznych granicach, to Schengen będzie realnie zagrożone – ostrzegał Tusk.","W nocy ze środy na czwartek zakończył się w Brukseli nadzwyczajny szczyt UE ws. kryzysu migracyjnego. Przywódcy państw UE uzgodnili, że przekażą dodatkowo co najmniej 1 mld euro na pomoc dla uchodźców w obozach poza UE. Pieniądze mają być rozdysponowane za pośrednictwem agencji ONZ, w tym Światowego Programu Żywnościowego. Po zakończeniu szczytu UE szef Rady Europejskiej Donald Tusk ostrzegł, że Unia musi dziś mówić o około milionie potencjalnych uchodźców, którzy „spróbują dotrzeć do Europy z Syrii, nie wspominając już o Iraku, Afganistanie, Erytrei i innych krajach”. Dzień wcześniej, we wtorek, ministrowie spraw wewnętrznych państw UE w czasie głosowania zaakceptowali sposób podziału części ze 120 tys. uchodźców, których miałyby przyjąć poszczególne kraje. Chodzi o 66 tys. osób, spośród których ok. 4,5 tys. miałoby trafić do Polski. Nie przewidziano skali problemu W ekskluzywnym wywiadzie dla TVP Info Donald Tusk podkreślał, że na spotkaniu Rady Europejskiej „udało się zamknąć pewien najtrudniejszy etap, jeśli chodzi o uzgadnianie stanowisk w sprawie uchodźców”.  – Polegał on na tym, że przez wiele miesięcy wielu europejskich polityków uważało, że najważniejszą misją Europejczyków jest być otwartym jak to tylko możliwe i gotowym na przyjęcie każdego uchodźcy, co jest zgodne z tradycją europejską – mówił przewodniczący RE. – Ten sposób myślenia nie przewidywał jednak skali zjawiska. Tego, że mamy do czynienia z czymś zupełnie innym. Raczej z nową wędrówką ludów, a nie problemem uchodźców, znanym kilka czy kilkanaście lat temu – dodał. Tusk podkreślił, że „Polacy dobrze wiedzą, co znaczy los uchodźcy, bo sami z tego w niektórych okresach korzystaliśmy”. Powstrzymać falę uchodźców Były polski premier wyjaśniał, że „wreszcie udało się przekonać wszystkich unijnych przywódców, aby zacząć mówić o tym, jak powstrzymać falę uchodźców”, stosując metody humanitarne. Jedną z takich metod miałaby być zwiększona kontrola na zewnętrznych granicach Unii. Jak na razie, z braku realnych zabezpieczeń, wszyscy zainteresowani mają „totalnie swobodny” dostęp do Europy. Za „oczywistą powinność”, uznał Tusk pomoc „wszystkim, którzy są w śmiertelnym niebezpieczeństwie lub uciekają z obszarów ogarniętych wojną”. – Nikt w Europie nie powinien zmieniać się w okrutnego i bezdusznego. Tak naprawdę chodzi o to, aby kontrolować granice, ponieważ uchodźcy stanowią tylko pewien procent z tej fali emigrantów. Oprócz kontroli granic i relokacji, podjęliśmy także działania, mające wzmacniać państwa, które zajmują się tym problemem, ale są poza Europą – podkreślił przewodniczący RE.                                                teraz odtwarzaneNie można być bezdusznym Cel: rozwiązać problem konfliktu w Syrii Donald Tusk ostrzegał, że nie można mówić o pomyśle czy idei, które prowadziłyby do rozwiązania problemu, przed jakim stanęła Europa. – Niedaleko europejskich granic, miliony ludzi szykuje się na wyprawę do Europy. W związku z tym nie możemy zamurować naszych granic, ale możemy przywrócić realną kontrolę na granicach zewnętrznych, po to, aby dokonać wstępnej selekcji – podkreślał polityk. Przewodniczący RE uważa, że dobrze się stało, że „wróciła idea pełnego zaangażowania Europy w dyplomatyczne rozwiązanie konfliktu w Syrii”.  Unia pracuje także nad ustabilizowaniem sytuacji w Libii. – Tylko takie szerokie podejście da nam szanse, z jednej strony podtrzymania europejskich tradycji i wartości, a z drugiej wyraźnego ograniczenia fali uchodźców – twierdził. Schengen zagrożone Donald Tusk przyznał, że w czasie środowego szczytu, rozmowy były momentalnie „brutalnie szczere”. Za najważniejsze ustalenie, przewodniczący uznał zgodę co do uszczelnienia granic. – Bez kontroli na zewnętrznych granicach Unii nie ma mowy o polityce emigracyjnej, tylko o pełnym chaosie. Dlatego zanim zaprosimy kolejnych uchodźców, którzy naprawdę są w potrzebie, musimy mieć pewność, że jesteśmy w stanie, jako Europa, kontrolować ten proces. Ponieważ państwa nie dają sobie rady na poziomie narodowym, potrzebne będzie także zaangażowanie instytucji europejskich – mówił Tusk. Pytany o zagrożenie strefy Schengen, w związku z niekontrolowanym przepływem migrantów, Tusk ostrzegał: – Jeśli nie uda nam się odbudować kontroli na zewnętrznych granicach, to Schengen będzie realnie zagrożone. Przyznał jednocześnie, że zaproponował przywódcom unijnym rozpoczęcie dyskusji, czy UE nie jest potrzeba Europejska Straż Graniczna. „Lepiej rozumiem premier Kopacz, niż prezydenta Dudę”Zdaniem szefa rady Europejskiej, nie można mówić, że Polska głosując we wtorek za podziałem migrantów, zdradziła grupę Wyszehradzką, co zarzucała rządowi prawicowa opozycja. – W mojej ocenie Polska zachowała się bardzo racjonalnie – ocenił Tusk. – Rozmawiałem z premierami Grupy Wyszehradzkiej i wszyscy podkreślili, że Grupa będzie bardzo solidarna. W tej sprawie porozumienie między czterema stolicami jest naprawdę duże – dodał. Tusk stwierdził, że w jego ocenie „premier Ewa Kopacz zagrała bardzo odważnie i z pewnym ryzykiem, ale Polska raczej na tym wygrała”. Jego zdaniem, obecna sytuacja doprowadziła do tego, że Polacy będą musieli w trybie przyspieszonym nauczyć się pomagać innym. Pytany o zimną wojnę na linii prezydent-premier Tusk wyznał, że w polskich warunkach relacje takie zawsze były skomplikowane. – Także z Bronisławem Komorowskim bywały trudniejsze dni. Wszystko zależy od tego, czy jest dobra wola i w jakiej sprawie można dojść do porozumienia – mówił z uśmiechem. – Nigdy nie byłem prezydentem, ale lepiej rozumiem stanowisko Ewy Kopacz niż prezydenta Andrzeja Dudy. W tej sprawie nie jestem obiektywny i trzymam raczej kciuki za rząd – dodał.",,
Minister Rafalska rozwiewa wątpliwości dotyczące zmian w programie 500 Plus,"– Na każde dziecko – pod warunkiem, że nie skończyło 18. roku życia – bez testu dochodowego otrzymamy świadczenie wychowawcze w wysokości 500 zł – powiedziała w „Gościu Wiadomości” Elżbieta Rafalska. Minister rodziny, pracy i polityki społecznej wyjaśniła zmiany w programie 500 Plus, które zapowiedział podczas sobotniej konwencji Prawa i Sprawiedliwości prezes tej partii Jarosław Kaczyński.","Minister mówiła też o głównych założeniach programu „Maluch 500 Plus” i o celach na ten rok. Wyjaśniła, że głównym celem jest poprawienie dostępności do żłobków. – W tegorocznej edycji 97 gmin niemających dotąd ani jednego żłobka skorzysta z tego programu. Natomiast skorzysta z niego ogółem ponad 200 samorządów – wyjaśniała. Rafalska odpowiedziała też na zarzuty, że 500 Plus nie wpłynął  znacząco, jak oczekiwano, na demografię. Podkreśliła, że liczba urodzeń w zeszłym roku, która wyniosła 388 tys. dzieci, jest wyższa nawet od bardzo wysokiej prognozy. Minister przyznała jednocześnie, że choć ta liczba urodzin jest niższa od liczby urodzeń sprzed roku, to trzeba pamiętać, że drastycznie – i tak będzie do 2024 r. – ubywa kobiet w wieku rozrodczym. W 2018 r. w stosunku do 2017 ubyło ponad 100 tys. takich kobiet. – Takiego ubytku nie nadrobimy programem 500 Plus – stwierdziła minister.   TWÓJ BIEG TROPEM WILCZYMBieg Tropem Wilczym doczekał się już siódmej odsłony. Pierwszy z nich zgromadził grupę 50 zapaleńców. W tym roku 3 marca na kilku kontynentach pobiegnie 75 tys. ludzi. Wielu z nich po raz kolejny upamiętni w ten sposób żołnierzy wyklętych. Jeśli macie wspomnienia z biegu, które dla was są wyjątkowe – napiszcie o nich, przyślijcie nam zdjęcia i filmy. Przechowujmy pamięć o naszych bohaterach i pochwalmy się, że umiemy oddawać im hołd w każdy sposób. Czekamy na Twoje wspomnienia: email: twoje@tvp.info;  tel: 601 600 100. ",,
"Karczewski: Nie możemy dopuścić, aby Polonia stała się ofiarą wojny marszałka Senatu z PiS","Nie możemy dopuścić do tego, aby Polonia stała się ofiarą wojny marszałka Senatu Tomasza Grodzkiego z Prawem i Sprawiedliwości – podkreślił w piątek wicemarszałek Senatu Stanisław Karczewski. Przeniesienie środków przeznaczonych na Polonię z Senatu jest świadomym działaniem – dodał.","Sejmowa komisja finansów publicznych przyjęła w czwartek poprawkę PiS do projektu budżetu na 2020 r., która zakłada przeniesienie ponad 100 mln zł środków przeznaczonych na Polonię z gestii Senatu m.in. do KPRM, MRPiPS, MEN, MSZ, MKiDN. Karczewski pytany w Polsat News, dlaczego PiS chce odebrać pieniądze Polonii, odpowiedział, że „przeniesienie środków jest świadomym działaniem”.  – Marszałek Senatu Tomasz Grodzki podczas swojego pierwszego wystąpienia podniósł obydwie ręce i pokazał „V”, i powiedział tak: „to będzie wojna z Prawem i Sprawiedliwością”. Nie możemy dopuścić, aby Polonia stała się ofiarą tej wojny. Musimy oszczędzić Polonii i Polaków mieszkających za granicą – podkreślił Karczewski.  Zapewnił także, że „będą przeznaczane środki na Polonię”. Karczewski pytany, czy da się współpracować z marszałkiem Senatu, odpowiedział, że „absolutnie się nie da”. – Mamy inny pogląd o 180 stopni – dodał. Nad Polonią pieczę od 1989 r. sprawuje Senat, jednak w 2012 r. pieniądze z budżetu na współpracę z Polakami za granicą przekazano Ministerstwu Spraw Zagranicznych. W 2016 r. środki wróciły do dyspozycji Senatu, ale były wydawane zgodnie z wynikami rozpisanego przez MSZ konkursu, na który przeznaczono ponad 60 mln zł. Od 2017 r. całą pulą środków na Polonię zarządza Senat.",,
Szimon Peres nie żyje. Były prezydent Izraela miał 93 lata,"Były prezydent Izraela Szimon Peres w połowie września doznał udaru i trafił do szpitala. Jak pisał jeden z izraelskich dziennikarzy na łamach „The New York Times” obecność Peresa sprawiała, że jego kraj „ciągle czuł się młody”.","Szimon Peres urodził się w Polsce, a dokładnie w Wiszniewie w 1923 roku w ówczesnym województwie nowogrodzkim. – Urodziłem się w małym żydowskim sztetlu, który w ciągu dwóch wojen – pierwszej i drugiej, było pod polską kontrolą – ale pomimo to byli tam Białorusini, Rosjanie. I oni nienawidzili Polaków. Nie mówili ich językiem. Miejsce, w którym się urodziłem, było bardzo małe, całkowicie żydowskie, a my nie żyliśmy ani w Polsce, ani w Rosji. Żyliśmy w Izraelu od dnia moich narodzin, nawet przed emigracją– tak w 2003 roku wspominał swoje rodzinne strony. Troje dzieci, ośmioro wnucząt i dwoje prawnuczątW miejscowości, w której mieszkał mówiono po rosyjsku, hebrajsku oraz w języku jidysz. Mały Szymon w szkole uczył się polskiego. Posługiwał się również językiem angielskim i francuskim. Ojciec Peresa był handlarzem starociami, matka bibliotekarką. Miał też młodszego brata Gerszona, Największy wpływ na życie przyszłego polityka miał jego dziadek rabin Cewi Meltzer. – Jako dziecko, wyrosłem w domu mojego dziadka. Mój dziadek nauczał mnie Talmudu. To nie było tak łatwe, jak by się mogło wydawać. W moim domu nie przestrzegano prawa religijnego. Moi rodzice nie byli ortodoksami, ale ja byłem Haredi (ultra ortodoksyjny – przyp. red.). Pewnego razu, usłyszałem, że moi rodzice słuchali radia w szabat, więc je zniszczyłem – mówił. Dziadek Peresa jak i cała jego dalsza rodzina zginęli podczas Holocaustu. On wraz z ojcem i bratem w 1934 roku dołączył do ojca, który w 1923 roku wyemigrował do brytyjskiego Mandatu Palestyny i zamieszkał w Tel Awiwie. Tam Peres ukończył podstawówkę, a w 1938 roku rozpoczął naukę w szkole rolniczej w Ben Szemen. Szkoła ta przygotowywała młodzież do pracy na roli i walki w obronie Ziemi Izraela. To właśnie wtedy zaczął publikować swoje pierwsze artykuły w gazetce szkolnej a w 1941 roku został wybrany sekretarzem Hanoar Haoved Vehalomed, czyli młodzieżowej organizacji związanej z ruchem syjonizmu socjalistycznego. W tym roku udał się także na praktyczne szkolenie do kibucu Gewa, a w 1942 roku przyłączył się do grupy założycieli kibucu Alumot. Pracował tam w gospodarstwie mleczarskim oraz jako skarbnik kibucu.  Żoną Peresa w 1945 roku została Sonia Gelman. Mieli dwóch synów Yoniego oraz Hemiego i córką Zvię Valdan. Peres doczekał się ośmiorga wnucząt i dwójki prawnucząt. „Najfajniejszy prezydent”Będąc już na „prezydenckiej emeryturze” zasłynął z dowcipnego filmu, który przedstawiał trudy życia na bezrobociu. Film zaczyna się od sceny, w której Peres pakuje szpargały ze swojego gabinetu. Do tekturowego pudła wkłada m.in. laleczkę w izraelskim mundurze i książkę „Prezydentura dla opornych”. Popijając kawę z kubka z napisem „Najfajniejszy prezydent” rusza na poszukiwanie pracy. Po wizycie w pośredniaku znajduje zatrudnienie na stacji benzynowej. Podczas rozmowy ze zdenerwowanym kierowcą wypowiada zdanie: „Jeśli będziesz odrzucał każdą moją ofertę, zapłacisz wysoką cenę”. Kierowca poddaje się i kupuje od niego nadmuchiwane akcesoria do kąpieli. Zdanie wypowiedziane przez Peresa wiele osób skojarzyło z polityką izraelskich władz, na przykład wobec Palestyńczyków. Film wyreżyserowany został przez wnuczkę byłego prezydenta Izraela.  Spotkanie z Barackiem Obamą w 2009 roku (fot. wikipedia.org) Siła napędowa nowoczesnego przemysłu zbrojeniowegoZanim zaangażował się w życie polityczne, Peres przystąpił do żydowskiej organizacji paramilitarnej Hagana. W 1947 roku został osobą odpowiedzialną za kadry i zakup broni dla niej. Gdy w 1948 roku powstały Siły Obronne Izraela był ich pracownikiem cywilnym. Z racji tego, że ułatwiało mu to wykonywanie swoich obowiązków, nigdy nie zaciągnął się do Sił Obronnych Izraela. W kwietniu 1949 Peres został szefem służb morskich i został mianowany szefem delegacji Ministerstwa Obrony Izraela w Stanach Zjednoczonych. Czas ten wykorzystał także na ukończenie prywatnego uniwersytetu The New School w Nowym Jorku. W 1952 został mianowany Zastępcą Dyrektora Generalnego Ministerstwa Obrony, a w 1953 został najmłodszym w historii Dyrektorem Generalnym Ministerstwa Obrony. Peres poza podejmowaniem wysiłków na rzecz nawiązywania kolejnych kontraktów zbrojeniowych, prowadził także szeroką działalność związaną z budową w Izraelu nowoczesnego przemysłu zbrojeniowego, zdolnego do produkcji każdego rodzaju broni i amunicji. Powstała w 1953 Israel Aerospace Industries kupowała w Stanach Zjednoczonych sprzęt do naprawy samolotów i robiła swoje pierwsze kroki w opracowywaniu własnych technologii lotniczych. W 1958 zakupiono francuskie odrzutowe samoloty myśliwskie Mirage III, a w 1960 uruchomiono linię montażową odrzutowych samolotów szkoleniowych CM.170 Magister. Zakłady Israel Military Industries rozpoczęły produkcję pistoletów maszynowych Uzi. W zakładach Rafael Advanced Defense Systems rozpoczęto rozwijanie technologii pocisków odrzutowych. Siłą napędową wszystkich tych projektów był Szimon Peres. Tajne porozumienie i nagroda NoblaPierwszy raz polityka pochłonęła go, gdy podczas wyborów parlamentarnych w 1959 roku. W grudniu 1959 roku rozpoczął pracę, jako wiceminister obrony i w dalszym ciągu prowadził prace nad rozwojem izraelskiej obronności. Podczas 60 lat swojej politycznej działalności dwa razy był premierem Izraela,  a 12 razy pełnił funkcje ministerialne. Oprócz ministra obrony, także ministra spraw zagranicznych. Po raz pierwszy premierem został 13 września 1984 roku. Równocześnie pełniąc obowiązki ministra spraw wewnętrznych i ministra spraw religii. Po raz drugi w listopadzie 1995 roku po zabójstwie premiera Rabina. Wcześniej w sierpniu 1993 roku podpisał wraz z Mahumed Abbasem tajne Porozumienie w Oslo. Tworzyło ono Autonomię Palestyńską w Strefie Gazy i mieście Jerycho. W zamian Organizacja Wyzwolenia Palestyny wyrzekała się przemocy oraz uznawała prawa państwa Izrael do istnienia w pokoju i bezpieczeństwie. Publiczne podpisanie tekstu porozumienia odbyło się 13 września 1993 przez Icchaka Rabina i Jasira Arafata w uroczystej ceremonii na trawniku przed Białym Domem w Waszyngtonie, w obecności prezydenta Billa Clintona. W Izraelu umowę tą przyjęto bardzo nieufnie i krytykowano ją. Rabin i Peres zostali oskarżeni o zdradę, a Rabin przypłacił tę decyzję życiem. 10 grudnia 1994 Icchak Rabin, Jasir Arafat i Szimon Peres zostali w Oslo odznaczeni za ten pakt Pokojową Nagrodą Nobla. „Spojrzeć w oczy historii przeplatanej głębokim bólem”Na początku 2007 roku Peres został kandydatem na prezydenta. 13 czerwca 2007 roku został wybrany przez Kneset na 9. prezydenta. W drugiej turze głosowania poparło go 83 deputowanych na 120 zasiadających w izraelskim parlamencie. Dwaj pozostali kandydaci zrezygnowali z walki już w pierwszej turze. – Ekonomia Izraela rozkwita. Izraelscy biznesmeni inwestują wokół całego świata. Izrael osiągnął bezprecedensowy sukces ekonomiczny. Dziś osiągnęliśmy gospodarczą niezależność, i wykupujemy Manhattan, Węgry, Rumunię, Polskę. I jak ja to widzę, nie mamy żadnych problemów – mówił kilka miesięcy po wyborze na prezydenta. Peres pełnił swoją funkcję do 2014 roku.",,
PKW wstępnie potwierdza: będzie II tura,"Bronisław Komorowski – 39,69 proc., Jarosław Kaczyński – 37,68 proc., Grzegorz Napieralski – 13,94 proc. – takie wyniki przedstawiła Państwowa Komisji Wyborcza po obliczeniu danych z 15,79 proc. komisji obwodowych.","Frekwencja w tych okręgach wyniosła 53,57 proc.Uprawnionych było 4 mln 262 tys. 726 osób, kart wydano 2 mln 283 tys. 507, ważnych głosów oddano 2 mln 266 tys. 313. Pozostali kandydaci otrzymali: Janusz Korwin-Mikke – 2,27 proc., Waldemar Pawlak – 2,20 proc. Andrzej Olechowski – 1,32 proc.,  Marek Jurek – 0,96 proc. Andrzej Lepper – 1,63 proc. Bogusław Ziętek – 0,17 Kornel Morawiecki – 0,14 proc.",,
Prof. Norbert Maliszewski zostanie nowym szefem rządowego Centrum Analiz Strategicznych,"Jak dowiedział się portal wPolityce.pl, w nowej kadencji to prof. Norbert Maliszewski będzie szefem Centrum Analiz Strategicznych.","Premier Morawiecki w expose określił zadania na tę kadencję. Szef rządu mówił o polityce klimatycznej, bezpieczeństwie na drogach, zdecydowanej reformie edukacji oraz służby zdrowia.  Zadaniem prof. Maliszewskiego będzie taka organizacja pracy Centrum, by udało się zrealizować wszystkie elementy nowego planu – podaje portal wpolityce.pl.  Prof. Norbert Maliszewski jest psychologiem społecznym i specjalistą ds. marketingu politycznego, wykładowcą akademickim, profesorem nadzwyczajnym Uniwersytetu Kardynała Stefana Wyszyńskiego.  Obecnie CAS kieruje prof. Waldemar Paruch, politolog i analityk.",,
Papież wydalił ze stanu duchownego dwóch biskupów za pedofilię,"Papież wydalił ze stanu duchownego dwóch biskupów chilijskich: Francesco José Cox Huneeusa, emerytowanego arcybiskupa La Sereny oraz Marco Antonio Órdenesa Fernándeza, emerytowanego biskupa Iquique. Obaj byli oskarżeni o nadużycia seksualne wobec nieletnich. To kolejna konsekwencja skandalu w tamtejszym Kościele. Decyzję ogłoszono w dniu spotkania papieża z prezydentem Chile Sebastianem Pinerą.","O decyzji papieża podjętej we czwartek poinformowało w komunikacie  Biuro Prasowe Watykanu w komunikacie po hiszpańsku. Jak napisano, obaj duchowni dopuścili się „oczywistych aktów wykorzystywania seksualnego nieletnich”. – Decyzja podjęta przez papieża w czwartek 11 października 2018 roku nie podlega apelacji – głosi komunikat Stolicy Apostolskiej.Zaznaczono, że Francisco Jose Cox Huneeus nadal będzie należeć do Instytutu Ojców Szensztackich. Skandal seksualny w chilijskim KościeleSkalę nadużyć seksualnych księży i ich tuszowania w Chile ujawnił sporządzony w kwietniu raport papieskich wysłanników. W konsekwencji 34 chilijskich biskupów przybyło w maju do Watykanu na trzydniowe rozmowy z papieżem. Wszyscy, w uznaniu swoich zaniedbań, złożyli na ręce Franciszka rezygnację oddając się do jego dyspozycji.",,
W Nowosybirsku odsłonięto popiersie Stalina,W Nowosybirsku na terenie obwodowego komitetu Komunistycznej Partii Federacji Rosyjskiej (KPRF) odsłonięto popiersie radzieckiego dyktatora Józefa Stalina. W uroczystości wziął udział mer Nowosybirska i zarazem szef lokalnych władz partyjnych Anatolij Łokot.,"Na ustawienie pomnika na podwórzu siedziby KPRF zgodziły się w marcu władze Nowosybirska. Łokot, odsłaniając w czwartek popiersie, powiedział, że należy pamiętać „każde nazwisko”, tym bardziej – nazwisko „głównodowodzącego, generalissimusa Stalina, bohatera Pracy Socjalistycznej”. W środę popiersie Stalina ustawiono w Kraju Stawropolskim na południu Rosji, we wsi Kitajewskoje, naprzeciwko budynku administracji miejscowego kołchozu Rodina. Przedsiębiorstwo to jest fundatorem pomnika. Działający w latach ZSRR kołchoz w Kitajewskoje do lat 60. XX wieku nosił imię Stalina i lokalni działacze KPRF powołali się na ten fakt, zabiegając o postawienie popiersia. Inicjatywy działaczy KPRF następują w czasie, gdy w Rosji dużą dyskusję wzbudziły wyniki sondażu opinii publicznej, świadczące o rekordowym wzroście popularności dyktatora. Obecnie połowa Rosjan pozytywnie odnosi się do Stalina – wynika z sondażu niezależnego ośrodka Centrum Lewady.",,
"Sędzia z Portugalii na „Marszu tysiąca tóg”: Będziemy stosować praworządność, a nie prawo ludzi","My, sędziowie, każdego dnia, w każdym sądzie będziemy bronić praworządności zamiast prawa ustawy; będziemy stosować praworządność, a nie prawo ludzi – mówił ze sceny w czasie sobotniego „Marszu tysiąca tóg” José Igreja Matos, prezes Europejskiego Stowarzyszenia Sędziów (EAJ). Portugalski sędzia opowiedział się też za zastosowaniem przez unijne instytucje wobec naszego kraju „wszelkich możliwych środków”, które miałyby ochronić „państwo prawa” – nie sprecyzował jednak, jakie środki ma na myśli.","Marsz przeszedł ulicami stolicy pod hasłem „Prawo do niezawisłości, prawo do Europy”, a jego uczestnicy protestowali przeciwko reformie sądownictwa i ustawie o apolityczności sędziów. Demonstranci zebrali się przy Sądzie Najwyższym i przeszli pod Sejm. Na czele marszu, często w togach, szli przedstawiciele zawodów prawniczych.    Udział wzięli m.in. I prezes Sądu Najwyższego Małgorzata Gersdorf i rzecznik SN sędzia Michał Laskowski. Obecni byli też m.in. prezes „Iustitii” Krystian Markiewicz, rzecznik stowarzyszenia Bartłomiej Przymusiński, były rzecznik KRS sędzia Waldemar Żurek, sędzia Sądu Okręgowego w Warszawie Igor Tuleya i sędzia Sądu Rejonowego w Olsztynie Paweł Juszczyszyn. W zgromadzeniu wzięło również udział wielu polityków opozycji, m.in. kandydatka PO na prezydenta Małgorzata Kidawa-Błońska i lider Wiosny Robert Biedroń.   Do zgromadzonych przed Sejmem głos zabrał też prezes Europejskiego Stowarzyszenia Sędziów.   – Nadszedł ten dzień, nadszedł ten czas, sędziowie przemówili – mówił ze sceny José Igreja Matos. Podkreślał, że sędziowie „będą stosować praworządność, a nie prawo ludzi”.  Portugalski sędzia przypomniał też o liście, który kierowane przez niego stowarzyszenie, zrzeszające 44 organizacje sędziowskie, napisało do przewodniczącej Komisji Europejskiej. Apelowano w nim o „użycie wszelkich możliwych środków, w celu zmuszenia polskich władz do tworzenia na nowo zasad państwa prawa”. Warto przypomnieć, że przemawiająca w czasie demonstracji opolska sędzia Monika Ciemięga domagała się wprowadzenia „zewnętrznych sankcji” na Polskę.  Sobotnia demonstracja została zorganizowana m.in. przez stowarzyszenia sędziowskie „Iustitia” i „Themis”, stowarzyszenie prokuratorskie „Lex Super Omnia”, stowarzyszenie adwokackie „Defensor Iuris” oraz inicjatywę „Wolne Sądy”. Jak informowała „Iustitia”, w zgromadzeniu uczestniczyli także sędziowie z 22 krajów europejskich.   Część z nich zabrała głos podczas briefingu prasowego poprzedzającego demonstrację, organizowanego m.in. przez Komitet Obrony Demokracji I Obywateli RP. Wśród prelegentów byli m.in. Jose Ingreja Matos z Portugalii, prezes Fundacji Judges for Judges Tamara Trotman, sędzia Sądu Najwyższego Irlandii John Mac Menamin i prezes holenderskiego Sądu Najwyższego Maarten Feteris.",,
Wojna Jednodniowa. Jak upadła Jerozolima Kurdów,"Październik 2017 roku zapisze się w historii Kurdów czarnymi zgłoskami. W kilkadziesiąt godzin prysł mit bitnych peszmergów, w kilka dni rozwiała się nadzieja na niepodległe państwo. Rząd Iraku, przy wydatnej pomocy irańskiego sojusznika i milczeniu innych państw, z szokującą łatwością rozprawił się z autonomicznym Kurdystanem.","Kiedy w czerwcu prezydent Masud Barzani zapowiadał referendum niepodległościowe, perspektywy Kurdystanu wyglądały chyba najlepiej od blisko stu lat. Peszmergowie, czyli kurdyjscy bojownicy, wykazali się w wojnie z Państwem Islamskim. Nie dość, że Amerykanie uznali ich za najwartościowszych sojuszników militarnych w regionie, to jeszcze Kurdowie, korzystając z pasma kompromitujących porażek armii irackiej, zajęli latem 2014 roku – zanim zdążyli to zrobić dżihadyści – szereg rejonów na pograniczu autonomii kurdyjskiej (KRG). To tzw. terytoria sporne, na których żyją obok Kurdów Arabowie, Turkmeni i inne grupy narodowościowe i religijne. Największym sukcesem było zajęcie Kirkuku – nie tylko z racji na jego bogate złoża naftowe. Miasto to, choć nie weszło w skład autonomii, uznawane jest przez Kurdów za historyczną stolicę. Jak stwierdził kiedyś Dżalal Talabani, jeden z ojców-założycieli irackiego Kurdystanu, „Kirkuk to taka kurdyjska Jerozolima”. Przez ostatnie przeszło trzy lata powiewały nad nią flagi KRG. I zapewne jeszcze długo by powiewały, zaś za kirkucką ropę do kurdyjskiego budżetu wpływałyby kolejne miliony dolarów, gdyby nie strategiczny, jeden z największych w najnowszej historii, błąd kurdyjskiego przywództwa. Twarde ultimatumPiątego października koalicja odbiła ostatni duży miejski ośrodek kontrolowany przez Państwo Islamskie w Iraku: Hawidżę, około 60 km na południowy zachód od Kirkuku. Teraz można było zająć się problemem Kurdów. 12 października rząd KRG otrzymał ultimatum z Bagdadu. Tego samego dnia podobne przyszło z Teheranu. Kurdowie mieli wycofać się z „terenów spornych”. Tego samego dnia w pobliżu Kirkuku zaczęła się koncentracja sił wiernych rządowi w Bagdadzie: 9. Dywizji Pancernej, jednostek elitarnych CTF (Counter Terrorism Force) oraz szyickich milicji (PMF). Kurdowie zareagowali ściągnięciem do Kirkuku dodatkowych 6 000 peszmergów i opuścili pozycje na zachód i południe od miasta – chodziło o skrócenie linii obrony. 13 października iracki premier Hajdar al-Abadi oraz przywódca wchodzącej w skład PMF paramilitarnej Organizacji Badra, Hadi al-Ameri wydali oświadczenia z żądaniem oddania Kirkuku. W nocy oddział szyickiej milicji zaatakował siedzibę PUK w Tuz Chormato, mieście o które spór od dawna toczą Kurdowie z szyickimi Turkmenami. 14 października prezydent Iraku, Kurd Fuad Masum poleciał z misją ostatniej szansy do Sulejmaniji na spotkanie z przywódcami KDP i PUK. Pięciopunktowa oferta kurdyjska, którą przywiózł z powrotem do Bagdadu, została tu z miejsca odrzucona. Przygotowania do ofensywy szły już pełną parą, decyzja zapadła. Czas polityków dobiegł końca, główne role w dramacie objęli żołnierze.Niedziela wieczór, 15 października. Kirkuk, lokalna siedziba PUK. Kurdyjscy komendanci przyjmują dowódców PMF, al-Muhandisa i al-Ameriego oraz pewnego generała Korpusu Strażników Rewolucji Islamskiej (IRGC). Irańczyk grozi peszmergom, że jeśli nie oddadzą pokojowo miasta, zostaną zmiażdżeni. Kurdowie konsultują się telefonicznie z Irbil, po czym odpowiadają gościom, że nie poddadzą Kirkuku. Ci opuszczają budynek, ale jeszcze przed wyjściem irański generał pokazuje gospodarzom na mapie, jak zostaną pokonani. Tak bardzo jest pewny swego. Szyicki blitzkriegArmia rządowa oraz Oddziały Mobilizacji Ludowej (Haszd asz-Szaabi, PMF) podeszły pod miasto z dwóch kierunków, od północy i zachodu, jednocześnie blokując Kirkuk od południa. Atak nastąpił o drugiej w nocy z 15 na 16 października, dokładnie z tych kierunków, które wskazał irański generał. Oddziały Brygady Turkmeńskiej Organizacji Badra (16. Brygada PMF) i trzech brygad Asai’b Ahl al-Haq (41., 42. i 43. Brygad PMF) zaatakowały pozycje peszmergów w strefie przemysłowej na południowy zachód od Kirkuku. Wśród szyickich bojowników widziano osoby mówiące po persku, co wyraźnie wskazuje na znaczący udział irańskich oficerów w operacji. W sumie w natarciu na Kirkuk brało udział około 9 000 irackich żołnierzy i szyickich bojowników, a dowodził nimi al-Ameri. Początkowo wydawało się, że celem jest opanowanie jedynie terenów na zachód od Kirkuku, gdzie leżą największe złoża ropy, lotnisko i baza wojskowa K-1. Ale sytuacja zmieniła się, gdy rano zaczęły się pojawiać informacje, iż bojownicy PUK opuszczają swe pozycje. W ich ślady poszli też peszmergowie z KDP. Rozkazy nie dotarły na czas do wszystkich dowódców, dlatego w kilku punktach doszło do wymiany ognia. W trakcie sporadycznego i niezorganizowanego oporu zginęło 22 peszmergów i siedmiu irackich żołnierzy. Do godziny dwudziestej 16 października już nad całym Kirkukiem załopotały flagi Iraku. Irackie elitarne jednostki wojskowe CTF (Counter Terrorism Force) zajęły siedzibę kurdyjskiego gubernatora prowincji, Nedżmetina Karima. Na jego miejsce premier Abadi wyznaczył Araba, Rakana Saida. W ręce sił rządowych wpadły takie strategiczne obiekty, jak lotnisko w Kirkuku, baza wojskowa K1 oraz pole naftowe Baba Gurgur.Dowództwo peszmergów oświadczyło 16 października, że operacja sił irackich stanowi akt wypowiedzenia wojny narodowi kurdyjskiemu i zapowiedziało odwet. Jednak w kolejnych godzinach Kurdowie wycofywali się bez walki z kolejnych pozycji, nie tylko w Kirkuku, ale też w prowincjach Niniwa, Salah-ad-Din i Diyala. W mgnieniu oka stracili 40 proc. terytorium, które kontrolowali od 2014 roku. W obawie przed zemstą Arabów i mniejszości narodowych oraz terrorem ze strony szyickich milicji, około 100 tysięcy Kurdów uciekło z prowincji Kirkuk, głównie do Irbil i Sulejmaniji. Odwrót peszmergówWe wtorek 17 października wierne Bagdadowi oddziały kontynuowały ofensywę, przejmując obszary nie wchodzące w skład KRG, ale zamieszkałe przez znaczną populację Kurdów. Niektóre z nich znalazły się pod kontrolą peszmergów w 2003 r., natomiast większość została opanowana w czasie wojny z Państwem Islamskim po 2014 r. Teraz kurdyjskie oddziały opuszczały je jeszcze przed nadejściem irackiego wojska. Tak stało się z tamą na Tygrysie, około 60 km na północny zachód od Mosulu, największą w Iraku, zaopatrującą w energię niemal dwa miliony ludzi. Kurdowie stracili też Sindżar, znane z rzezi, jakiej w 2014 r. dokonali tutaj na jazydach dżihadyści z IS. W poniedziałek wieczorem 16 października z miasta wyszli peszmergowie i natychmiast kontrolę nad nim przejęła sprzymierzona z iracką armią paramilitarna jazydzka grupa Lalesz. Nazajutrz weszły tu już wojska rządowe. W pobliżu Sindżar swoje bazy ma Partia Pracujących Kurdystanu, która od lat prowadzi wojnę z państwem tureckim. Uznawani przez Ankarę za terrorystów bojownicy PKK zapowiedzieli, że będą się bronić, jeśli armia iracka pokusi się o zajęcie ich pozycji. W tym samym czasie na drugim, południowym krańcu linii oddzielającej autonomiczny Kurdystan od reszty Iraku, peszmergowie opuścili Dżalaulę, Mandali (na północny wschód od Bagdadu) i Chanakin – leżące tuż przy irańskiej granicy, zamieszkałe głównie przez szyickich Kurdów.Także 17 października iracka armia przejęła ostatnie dwa duże pola naftowe w rejonie Kirkuku: Bai Hassan i Awana. Dzień wcześniej władze kurdyjskie przerwały tu produkcję. Władze irackie oskarżyły rząd w Irbil o ewakuację pracowników w celu zatrzymania wydobycia. Po kilku godzinach kurdyjski minister ds. ropy poinformował o wznowieniu prac.  Wojsko irackie wkroczyło również do miejscowości Gwer i Machmur, którymi Kurdowie rządzili od 2003 r. Niecały rok peszmergowie kontrolowali zaś Baszikę, w której większość mieszkańców to jazydzi, Szabakowie i Asyryjczycy. 17 października wystąpił publicznie prezydent KRG Masud Barzani. Wezwał rodaków, by nie tracili wiary w niepodległy Kurdystan. Wiadomo, że następnego dnia doszło do buntu miejscowej ludności kurdyjskiej przeciwko siłom rządowym i szyickimi milicjom w Kirkuku i Chanakin. Premier Abadi od razu wydał rozkaz wycofania z przejętych od Kurdów terenów, w tym z Kirkuku i Chanakin, wszelkich oddziałów poza siłami antyterrorystycznymi i policją federalną. Bagdad osiągnął swe cele w dwie doby, rozmieszczając wojska na niemal wszystkich tzw. terenach spornych. Ale jeśli w rządzie kurdyjskim ktoś miał nadzieję, że na tym się skończy, to szybko się rozczarował.Cel: linia życia KRGDziewiętnastego października Kurdyjski Rząd Regionalny (KRG) wyraził  chęć rokowań z Bagdadem w oparciu o konstytucję Iraku, co było warunkiem wstępnym postawionym przez Abadiego. Ale już tego samego dnia irackie władze sądownicze poinformowały o wydaniu nakazu aresztowania wiceprezydenta KRG Kosrata Rasula za jego stwierdzenie, że irackie siły zbrojne, które przejęły kontrolę nad Kirkukiem, to okupanci. Zaś kilka godzin później, w nocy z 19 na 20 października, oddziały rządowej armii i szyickich milicji wkroczyły w granice autonomii kurdyjskiej drogą z Kirkuku do Irbil. W rejonie Altun Kupri, ok. 3 km na północny wschód od Kirkuku, doszło do starcia. Peszmergowie przy użyciu broni przeciwpancernej mieli zatrzymać kolumnę pojazdów opancerzonych. Trudno powiedzieć, czy był to efekt imponującego blitzkriegu w pierwszych dniach operacji czy taki cel stawiano sobie w Bagdadzie już wcześniej, ale okazało się, że federalny rząd chce nie tylko zająć tzw. tereny sporne, ale też strategiczny fragment prowincji Dahuk, wchodzącej w skład autonomicznego Kurdystanu, co dałoby dostęp do tureckiej granicy i pełną kontrolę rurociągu łączącego Kirkuk z tureckim portem Ceyhan. Byłoby to jednak równoznaczne z odcięciem irackiego Kurdystanu od terenów kontrolowanych przez Kurdów w sąsiedniej Syrii. 23 października przedstawiciel rady bezpieczeństwa KRG poinformował, że irackie siły rządowe i oddziały PMF rozmieszczają czołgi i artylerię w mieście Rabia, około 40 km na południe od obsadzonego przez peszmergów od 1991 roku Fisz-Chabur - przejścia granicznego do Syrii i Turcji. Tutaj właśnie rurociąg, którym płynie ropa naftowa z irackiego Kurdystanu, łączy się ze stacją pomiarową, zanim zasili drugi rurociąg, którym surowiec płynie w stronę tureckiego wybrzeża Morza Śródziemnego. To „linia życia” dla kurdyjskiej autonomii.Kurdystan na deskach24 października peszmergowie starli się z siłami irackimi w dwóch miastach. Tego samego dnia policja federalna przejęła kontrolę nad jednym z trzech przejść granicznych do Iranu. Al Munthurea była pod panowaniem Kurdów od 2014 r. Tymczasem w Tuz Chormato doszło do pogromu ludności kurdyjskiej. W leżącym między Kirkukiem a Bagdadem stutysięcznym mieście mieszkają obok siebie Kurdowie, Arabowie i Turkmeni. To właśnie szyickie bojówki tych ostatnich zaatakowały kurdyjskich sąsiadów. Zginęło co najmniej 11 osób. Zdjęcia satelitarne, nagrania wideo i liczne świadectwa naocznych świadków potwierdzają, że setki domów zostało splądrowanych, podpalonych i zniszczonych. Z miasta uciekły lub zostały wysiedlone tysiące Kurdów. Część uciekła do sąsiednich prowincji Diyala i Sulejmanija, niektórzy do Irbil. 24 października parlament irackiego Kurdystanu przegłosował przełożenie o osiem miesięcy zaplanowanych początkowo na 1 listopada regionalnych wyborów parlamentarnych oraz prezydenckich. 25 października rząd kurdyjski zaproponował „zamrożenie” wyników referendum niepodległościowego, by doprowadzić do zakończenia konfliktu z Bagdadem. KRG zapowiedział także natychmiastowe wstrzymanie ognia i zakończenie wszystkich operacji wojskowych. Odpowiedź z Teheranu – bo akurat tam przebywał właśnie premier Iraku - nadeszła następnego dnia. Premier Iraku oświadczył, że interesuje go tylko pełne unieważnienie kurdyjskiego referendum. Abadi zażądał też przekazania władzom federalnym kontroli na przejściach granicznych z Turcją. Abadi chce, by wszystkie przejścia graniczne do i z Iraku były pod wyłączną kontrolą federalną. Bagdad miałby też przejąć zarządzanie ropociągiem Kirkuk-Ceyhan, który przechodzi przez granicę w Pesz-Chabur. Irak żąda od Kurdów zaprzestania eksportu ropy na własną rękę i przekazania całości tej kwestii w ręce rządu federalnego. To oznacza ekonomiczne uzależnienie KRG od budżetu federalnego. Bagdad chciałby też rozciągnąć swą jurysdykcję na lotniska i wydawanie wiz w Kurdystanie. Peszmergowie mają być zaś drastycznie zredukowanie liczebnie, po czym – to jedna z opcji – włączeni do armii irackiej.",,
Władze Kurdystanu uszanują wyrok sądu. „To podstawa do dialogu między Irbilem i Bagdadem”,"Władze irackiego Kurdystanu zapowiedziały, że będą respektować orzeczenia Najwyższego Sądu Federalnego Iraku. Głoszą one, że żaden region czy prowincja nie może odłączyć się od kraju.","– Uważamy, że to orzeczenie musi stać się podstawą do rozpoczęcia otwartego dialogu narodowego między Irbilem i Bagdadem w celu rozwiązania wszelkich sporów – głosi oświadczenie wydane przez władze Kurdyjskiego Rządu Regionalnego (KRG). W zeszłym tygodniu Najwyższy Sąd Federalny wydał orzeczenie w sprawie autonomii terytorialnej Kurdystanu w reakcji na przeprowadzone przez iracki Kurdystan referendum w sprawie niepodległości regionu. Uczynił to na wniosek rządu w Bagdadzie, który w ten sposób chciał nie dopuścić do „błędnego interpretowania” irackiej konstytucji i utrzymać jedność Iraku.Najwyższy Sąd Federalny orzeka o zgodności ustaw z ustawą zasadniczą i rozstrzyga spory między władzami centralnymi w Bagdadzie a poszczególnymi regionami. Na mocy irackiej konstytucji z 2005 r. na terenie Kurdystanu utworzono region autonomiczny. Porozumienie o utworzeniu autonomicznego regionu kurdyjskiego zawarto w 1970 r. między rządzącą wówczas w Iraku partią Baas, a Kurdami.",,
Komisja PE za uruchomieniem artykułu 7. MSZ: To nic nie wnosi,"Komisja wolności obywatelskich, sprawiedliwości i spraw wewnętrznych (LIBE) Parlamentu Europejskiego przyjęła rezolucję popierającą uruchomienie przez KE art. 7 traktatu wobec Polski. W głosowaniu nie wzięli udziału stali członkowie komisji Michał Boni i Barbara Kudrycka z Platformy Obywatelskiej, EPL. W posiedzeniu nie uczestniczyli też tzw. europosłowie zastępcy: Róża Thun (PO, EPL) i Kazimierz Michał Ujazdowski (EKR). W ocenie wiceszefa MSZ Konrada Szymańskiego „uchwała nie wnosi żadnej nowej wartości do dyskusji”.","W głosowaniu ws. rezolucji „za” głosowało 33 posłów komisji, 9 było przeciw.  W głosowaniu nie wzięli udziału stali członkowie komisji: Michał Boni (PO, EPL), który, jak poinformował, musiał wziąć udział w innej konferencji, a na komisji reprezentował go kolega z grupy politycznej, i Barbara Kudrycka (PO, EPL). W posiedzeniu nie uczestniczyli też tzw. europosłowie zastępcy Róża Thun (PO, EPL) i Kazimierz Michał Ujazdowski (EKR). Ujazdowski zapowiedział, że podczas sesji plenarnej PE będzie głosował przeciw rezolucji w sprawie Polski. Komisja PE w przegłosowanej rezolucji „z zadowoleniem przyjmuje decyzję Komisji (Europejskiej) z dnia 20 grudnia 2017 r. o aktywowaniu art. 7 ust. 1 Traktatu o Unii Europejskiej w odniesieniu do sytuacji w Polsce i popiera wezwanie Komisji skierowane do polskich władz w celu rozwiązania problemów”. Rezolucja zostanie poddana pod głosowanie podczas jednej z kolejnych sesji plenarnych.  Art. 7 traktatu o UE to tzw. opcja atomowa, w wyniku której kraj może zostać nawet objęty sankcjami czy zawieszeniem prawa do głosowania na forum UE. Aby tak się stało, zielone światło musi dać jednomyślnie szczyt unijny. Węgry wielokrotnie powtarzały jednak, że w takiej sytuacji będą przeciw karaniu Polski. Zgodnie z art. 7 Rada UE, czyli przedstawiciele rządów, może na wniosek PE lub KE stwierdzić istnienie wyraźnego ryzyka poważnego naruszenia przez państwo członkowskie wartości unijnych. Potrzeba do tego większości czterech piątych państw UE. KE uruchamiając w grudniu 2017 r. art. 7 przyjęła też zalecenia, w których wskazała, jakie działania muszą podjąć polskie władze, aby odpowiedzieć na jej zastrzeżenia. Chodzi m.in. o wprowadzenie zmian do ustawy o Sądzie Najwyższym, w tym o niestosowanie obniżonego wieku emerytalnego wobec obecnych sędziów.  KE domaga się też zmiany w ustawie o Krajowej Radzie Sądownictwa. Chce, by nie przerywano kadencji sędziów-członków Rady i zapewniono, by nowy system gwarantował wybór sędziów-członków przez przedstawicieli środowiska sędziowskiego. Innym z zaleceń jest „przywrócenie niezależności i legitymacji Trybunału Konstytucyjnego przez zapewnienie, aby prezes i wiceprezes byli wybierani zgodnie z prawem oraz aby wyroki Trybunału były publikowane i w całości wykonywane”.  Na początku stycznia do Brukseli przyleciał premier Mateusz Morawiecki, aby spotkać się z szefem KE Jean-Claude'em Junckerem. Obaj politycy poruszyli w rozmowie m.in. kwestię praworządności. Morawiecki i Juncker umówili się na kolejne spotkanie, by – jak napisali we wspólnym oświadczeniu – kontynuować dyskusję w omawianych sprawach, „mającą przynieść postępy do końca lutego”. Rezolucja nie wnosi żadnej nowej wartości do dyskusji  Wiceszef MSZ, minister ds. europejskich Konrad Szymański powiedział dziennikarzom w Brukseli, że rezolucja komisji PE w sprawie praworządności w Polsce „nie wnosi żadnej nowej wartości do dyskusji”. – Wydaje mi się, że powtarzanie tej samej rzeczy więcej niż jeden raz nie ma większego sensu. Ale, jak rozumiem, komisja uznała, że powie jeszcze raz to samo. Zanotowaliśmy stanowisko wielu grup politycznych w PE już jakiś czas temu, więc ta uchwała nie wnosi żadnej nowej wartości do dyskusji, która się toczy i do procesu politycznego, który nabrał ostatnio nowych wymiarów – powiedział Szymański. Wiceminister był też pytany, czy w lutym, na posiedzeniu plenarnym, podczas ewentualnej debaty na temat praworządności w Polsce stanowisko Warszawy będzie reprezentował członek rządu. – Podejmiemy decyzje bliżej tego terminu, w jaki sposób być reprezentowanym. W tym samym czasie zapewne będą miały miejsce ważne wydarzenia w Brukseli, jeśli chodzi o prezentowanie polskich racji w tym sporze na gruncie kontaktów z Komisją Europejską i państwami członkowskimi. Oczywiście nie ma żadnego powodu, żeby również wobec PE nie przedstawiać tych samych opinii – odpowiedział. Dopytywany o wcześniejsze zapowiedzi strony polskiej prowadzenia rozmów eksperckich z KE odparł: „Myślę, że zanim dojdzie do rozmów natury bardziej politycznej, jakie toczą się na poziomie Rady UE ds. ogólnych, pomysł przeprowadzenia przynajmniej jednego wydarzenia o charakterze eksperckim jest bardzo dobry. (...) Dotykamy przynajmniej pięciu ustaw, które wprowadzają bardzo szczegółowe, systemowe zmiany, które też trzeba czytać w kontekście całego systemu prawa. Na to, myślę, może nie być miejsca na poziomie Rady ds. ogólnych”.",,
Pożegnanie Kornela Morawieckiego. Zmiany w ruchu podczas przejścia konduktu,W piątek wieczorem Traktem Królewskim przejdzie kondukt żałobny z trumną Kornela Morawieckiego. W czasie przemarszu mogą występować utrudnienia w ruchu.,"Kondukt żałobny wyruszy około godz. 18.30 sprzed budynku Sejmu  i przejdzie ulicą Matejki, przez Al. Ujazdowskie, pl. Trzech Krzyży, Nowy Świat, Krakowskie Przedmieście, ul. Miodową oraz Długą do Katedry Polowej Wojska Polskiego. Ma tam dotrzeć około godz. 20.30. Jak poinformował stołeczny ratusz w czasie przemarszu mogą występować utrudnienia w kursowaniu komunikacji miejskiej. W przypadku braku możliwości przejazdu na objazdy zostaną skierowane autobusy: E-2, 102, 105, 107, 108, 111, 116, 118, 127, 128, 159, 166, 171, 175, 178, 180, 195, 222, 503 i 518. Możliwe jest również czasowe zatrzymanie ruchu na rondzie gen. Ch. de Gaulle'a oraz na skrzyżowaniu ulicy Nowy Świat ze Świętokrzyską, co również może wpłynąć na ruch autobusów i tramwajów tam kursujących. Informacje na temat zmian można śledzić na stronie internetowej Zarządu Transportu Miejskiego - www.ztm.waw.pl. Z kolei na profilach Facebooka i Twittera będzie prowadzona relacja na żywo z bieżącej sytuacji komunikacyjnej na ulicach Warszawy.",,
Komisja ws. Amber Gold? Kluczowy głos PSL,"Platforma Obywatelska zapowiada, że złoży wniosek o odrzucenie projektu uchwały Prawa i Sprawiedliwości  w sprawie powołania komisji śledczej ds. Amber Gold. Cała opozycja chce sejmowego śledztwa. Czy zostanie ono wszczęte zależeć będzie od klubu PSL, który nie podjął jeszcze decyzji w tej sprawie.","Ludowcy są jedynym klubem parlamentarnym, który nie zdecydował jeszcze, czy poprzeć wniosek o powołanie komisji śledczej, czy nie. O sprawie dyskutowali w środę na posiedzeniu klubu posłowie PSL, jednak rozstrzygnięcia nie było. Szef PSL Waldemar Pawlak mówił we wtorek, że należy poczekać na czwartkowe wystąpienie premiera, ponieważ Donald Tusk przedstawi „mocne informacje o rozliczeniu tej sprawy”.–  Wówczas będziemy mogli dokonać oceny, czy zostało to wszystko rozliczone tak jak trzeba, czy też trzeba te rozliczenia jeszcze poprawić  – dodał Pawlak.  Debata nad projektem w sprawie powołania komisji śledczej odbędzie się bezpośrednio po informacji rządu ws. Amber Gold. Poza premierem Donaldem Tuskiem głos ma zabrać prokurator generalny Andrzej Seremet; do Sejmu zostali też zaproszeniprzedstawiciele NBP, KNF i UOKiK.  Szef klubu PO Rafał Grupiński zapowiedział, że PO złoży wniosek o odrzucenie w pierwszym czytaniu wniosku PiS, który będzie rozpatrywany w czwartek. Polityk jest również spokojny o głosy PSL w tej sprawie. –  Jestem przekonany,że tak jak do tej pory koalicja będzie w tego rodzaju sprawach działać zgodnie. Nie widzę tutaj zagrożenia, abyśmy nie wypracowali wspólnego zdania  – podkreślił.  Poza wnioskiem PiS, w Sejmie jest też propozycja powołania komisji śledczej ws. Amber Gold autorstwa Solidarnej Polski wsparta podpisami Ruchu Palikota. Ten jednak nie będzie rozpatrywany, bo pojawił się zbyt późno. Szef SLDLeszek Miller zapowiedział, że Sojusz poprze każdy wniosek o powołanie komisji śledczej.  Marszałek Sejmu Ewa Kopacz powiedziała, że zakres prac komisji śledczej ws. Amber Gold sformułowany we wnioskach o jej powołanie „wykracza poza zapisy Konstytucji i ustawy o komisjach śledczych”. Jak wyjaśniła, zarzut ten dotyczy szczególnie wniosku Solidarnej Polski. Zastrzegła jednak,że projekt uchwały PiS ws. komisji może być rozszerzony o  elementy, o które wnioskował klub SP i RP. Co ma wyjaśnić komisja   Jak wynika z projektu PiS, 9-osobowa komisja śledcza miałaby zbadać prawidłowość działań organów skarbowych w odniesieniu do spółki Amber Gold; wyjaśnić, czy działalność spółki była przedmiotem zainteresowania Agencji Bezpieczeństwa Wewnętrznego oraz czy ABW przekazywała innym organom państwajakieś sygnały o nieprawidłowościach w działalności spółki, a jeśli tak, to jaka była reakcja na te sygnały.  Do zadań komisji należałoby również: zbadanie, czy i jaką wiedzę na temat działalności spółki miał premier Donald Tusk i czy jego reakcja na tę wiedzę była prawidłowa i właściwa. Oprócz tego sejmowi śledczy mieliby sprawdzićokoliczności zawiadomienia o podejrzeniu przestępstwa złożonego w 2009 r. przez Komisję Nadzoru Finansowego i wyjaśnić przyczyny odmowy wszczęcia postępowania przez prokuraturę.  Komisja miałaby zająć się też sprawdzeniem prawidłowości postępowań prokuratury w sprawach karnych przeciwko prezesowi spółki AG Marcinowi P., a w szczególności oceną prawidłowości składanych w tych sprawach wniosków o wymiar kary oraz środków odwoławczych.  Przedmiotem zainteresowania śledczych byłoby ponadto zbadanie i ocena prawidłowości działań administracyjnych sądów w zakresie wykonania kar orzeczonych wobec prezesa spółki Amber Gold.  Z kolei Solidarna Polska wskazuje w swoim wniosku, pod którym podpisali się też posłowie Ruchu Palikota, że komisja śledcza zajmowałaby się poza Amber Gold, spółką OLT Express. W skład komisji wchodziłoby 6 członków – po jednymreprezentancie z każdego klubu sejmowego.  Według SP komisja powinna wyjaśnić, czy współpraca syna premiera Michała Tuska z „prezesem firmy Amber Gold, a jednocześnie właścicielem OLT Express Marcinem P., nie stanowiła przeszkody dla sprawnych działań organów państwawobec ujawnionych nieprawidłowości”.",,
"Działacz opozycji ujawnia, kto stał za pomysłem skargi KE na Polskę","- Kilka tygodni temu adwokaci i adwokatki z wolnych sądów, dzielnie walczący razem z nami, przyszli z ideą taką, żeby Komisja Europejska wniosła skargę do Trybunału Sprawiedliwości. (…) Pokazaliśmy, że takie rzeczy są możliwe – przyznał na manifestacji działacz antyrządowy. Deklarację Piotra Cytowskiego nagrał reporter portalu tvp.info.","W trakcie wczorajszych protestów przed Sądem Najwyższym głos zabierali przedstawiciele organizacji antyrządowych. Jeden z nich, Piotr Cytowski z „Akcji Demokracja”, ujawnił kulisy starań o to, żeby Komisja Europejska wniosła skargę do Trybunału Sprawiedliwości.– Po tej mocy i niezłomności, którą pokazują prawnicy i prawniczki, chcę wam opowiedzieć jedną historię. Historię wolnych sądów – zaczął działacz opozycji. – Kilka tygodni temu adwokaci i adwokatki z wolnych sądów, dzielnie walczący razem z nami, przyszli z ideą, żeby Komisja Europejska wniosła skargę do Trybunału Sprawiedliwości. Musieli mocno nastarać się, żeby nas przekonać. Nie wierzyłem, że to się uda – przyznał Piotr Cytowski. – Dzięki naszej współpracy, dzięki temu, że wychodziliście i wychodziliśmy w wielu miejscach na ulice, że spotykaliśmy się i tu pod Sądem Najwyższym, i pod Komisją Europejską – i pokazaliśmy tą moc. Pokazaliśmy, że takie rzeczy są możliwe. Że jesteśmy w stanie wygrać. Dziękuję – zakończył działacz „Akcji Demokracja”.",,
Poseł Misiło usuwa skandaliczną grafikę i przeprasza. „Na wskutek masowych gróźb”,"Poseł PO-KO Piotr Misiło usunął wpis, w którym symbol Polski Walczącej zestawił z tęczową flagą środowisk LGBT. „Na wskutek skali hejtu oraz masowych gróźb pod adresem moim i moich bliskich chciałbym przeprosić każdego, kto mógł poczuć się w jakikolwiek sposób urażony moją interpretacją hołdu dla ofiar Powstania” – napisał poseł w oświadczeniu.","W niedzielę poseł PO-KO Piotr Misiło zamieścił na swoim profilu na Twitterze grafikę, na której znak Polski Walczącej umieszczono na tle tęczowej flagi, uchodzącej za symbol LGBT. Grafikę poseł podpisał: „#ChwałaBohaterom”. Broniąc wpisu przed negatywnymi komentarzami Misiło pisał m.in.: „W 1944 stolicy bronili także geje i lesbijki. Czy się to komuś podoba czy nie. Zrozumcie to wreszcie prawicowi dyletanci”. Poinformował także, że jego dziadkowie walczyli za wolną Polskę. „Kocham Powstańców za ich odwagę, heroiczną postawę i miłość do Polski. Kocham wszystkich Powstańców” – pisał.Po kilkunastu godzinach poseł PO-KO usunął swój wpis i zamieścił oświadczenie, w którym przeprosił „urażonych”. Stwierdził, że jego intencją nie było nikogo obrazić, tylko wyrazić hołd ofiarom Powstania Warszawskiego, w tym „ofiar nieheteroseksualnych”.",,
"Trzy tysiące złotych, dwa tysiące, tysiąc pięćset, pięćset dolarów. Grodzki oskarżany o korupcję","Trzy tysiące złotych, dwa tysiące, tysiąc pięćset, pięćset dolarów. To kwoty, które według relacji świadków, miał przyjąć jako łapówkę – kiedy pełnił praktykę lekarską – prof. Tomasz Grodzki, obecny marszałek Senatu z Platformy Obywatelskiej. Przypominamy relacje świadków, które opisały media. Część z nich bada prokuratura i CBA.","Radio Szczecin poinformowało w niedzielę, że dotarło do kolejnych osób, które oskarżają prof. Tomasza Grodzkiego – obecnego marszałka Senatu – o to, że kiedy pracował jako lekarz, przyjmował łapówki.  Chodzi m.in. o relację zięcia zmarłego pacjenta Grodzkiego. – Grodzki wziął 3 tys. złotych, ale po dwóch dniach zadzwonił i powiedział, że nie udało mu się uratować teścia, bo trupa mu przywieźliśmy. Pieniędzy nie oddał – opowiada mężczyzna. Dodaje, że Grodzki zapytał, czy może przekazać te pieniądze na „jakąś fundację”.   Z kolei córka pacjenta opowiada, że leczenie u Grodzkiego polecili jej znajomi, mówili, że jak do niego, to „tam trzeba zapłacić”. – Moje dwie siostry, mama i ja dałyśmy po 500 złotych, a mój brat – jako najbardziej zamożny – dał tysiąc złotych. Razem było to 3 tys. zł. Siostra z moim tatusiem poszła jeszcze do prywatnego gabinetu pana doktora Grodzkiego – opowiada kobieta.   W piątek rozgłośnia Radio Szczecin razem z TVP3 Szczecin informowały, że do dziennikarzy zgłosił się mężczyzna, który twierdzi, że w 2006 roku wręczył Tomaszowi Grodzkiemu w szpitalu pieniądze za leczenie ojca. Do przekazania pieniędzy miało dojść latem 2006 roku, przy spotkaniu w cztery oczy, w szpitalu Szczecin-Zdunowo. Tomasz Grodzki był tam wtedy dyrektorem i ordynatorem oddziału torakochirurgii.   – Wyciągnąłem 1500 złotych, które nie były w kopercie. Były normalnie wyciągnięte z kieszeni – opowiadał w nagraniu mężczyzna. Mówił, że Grodzki przyjął pieniądze i włożył je do szuflady. Rozmówca TVP3 Szczecin zaznaczał, że przekazał pieniądze w zamian „za dobrą opiekę”.  – Te pieniądze nie robiły na nim żadnego wrażenia. Moje odczucie takie było. Tak jak wypłatę. Tak jak człowiek przyjmuje wypłatę, tak on przyjął te pieniążki – relacjonował mężczyzna. Jego ojciec miał zostać zoperowany, ale po kilku latach nastąpił nawrót choroby i przerzuty, co doprowadziło do śmierci pacjenta – dowiedzieli się dziennikarze.  W czwartek Radio Szczecin przekazało relację córki pacjenta operowanego w szpitalu w Zdunowie, którym kierował Grodzki. Chodzi o wydarzenia z marca 2009 r., kiedy to u mężczyzny wykryto raka płuc.  Zeznania tej kobiety stały się podstawą do wszczęcia na początku grudnia przez Prokuraturę Regionalną w Szczecinie śledztwa, dotyczącego korupcji w tym szpitalu. – W trakcie wizyty prof. Tomasz Grodzki zasugerował, że podejmie się operacji, ale to będzie kosztować – opowiadała kobieta.   Dodała, że „rodzice wahali się, czy przekazać pieniądze profesorowi Grodzkiemu”. – Tydzień później tata poszedł do gabinetu i wręczył profesorowi pieniądze w kopercie. Ja stałam na zewnątrz, czekałam na tatę. Była to kwota 2 tys. zł. Potem tata rzeczywiście był operowany przez profesora jako pierwszy tego dnia, o 7 rano. Operacja się udała – opowiadała.  Na początku grudnia TVP3 Szczecin poinformowało o relacji kobiety, którą miał leczyć Grodzki w 1996 r. Kobieta oznajmiła, że łapówki nie przekazała, ale przekonuje, że inni to zrobili. – Leżał taki kolejarz, który powiedział, że czeka aż przywiozą mu emeryturę, bo idzie do Grodzkiego – mówiła. Radny PiS województwa pomorskiego Karol Guzikiewicz poinformował, że otrzymał wiadomości od osób, które twierdzą, że wręczyły łapówkę Grodzkiemu.  – Ta osoba mówi o kwocie 2 tysięcy łapówki przed wykonaniem operacji. Miały być wręczone profesorowi Grodzkiemu — tak jest napisane w e-mailu — twierdzi Guzikiewicz, który opisywał jeden z przypadków. W tej sprawie zawiadomił CBA. Biuro potwierdziło, że analizuje sprawę.",,
"BBC: pięć powodów, dla których Trump odwiedza Warszawę","W środę wieczorem amerykański Air Force One wyląduje na warszawskim lotnisku Chopina z prezydentem Trumpem na pokładzie. Oczy całego świata skupione będą na Polsce. Brytyjska telewizja BBC wylicza na swojej stronie internetowej pięć powodów, dla których prezydent USA postanowił odwiedzić nasz kraj – od kwestii wizerunkowych po handel gazem.","Powód pierwszy: ciepłe przywitanie Podczas piątkowego szczytu G20 w Hamburgu odbędą się skierowane przeciwko Donaldowi Trumpowi protesty uliczne. „W Polsce Biały Dom może odetchnąć z ulgą” – przekonuje serwis, dodając, że Stany Zjednoczone cieszą się sympatią mieszkańców naszego kraju. Powód drugi: zbieżność poglądów Według BBC zarówno liderzy Polski, jak i Donald Trump postrzegają siebie jako awangardę ruchów skierowanych przeciwko liberalnym elitom, które zdominowały zachodnią politykę. Powód trzeci: wydatki na obronę Donald Trump chce pokazać, że Polska spełniająca wymogi NATO w tej kwestii może liczyć na jego przychylność. Prezydent od dawna podkreśla, że wszyscy członkowie Sojuszu powinni wydawać na ten cel 2 proc. swego PKB. Polska jest jednym z nielicznych państw spełniających to kryterium. Powód czwarty: szczyt krajów Trójmorza BBC zwraca uwagę, że szczyt ten ma postawić Polskę w roli regionalnego lidera, jako przeciwwagę dla Berlina i Paryża. „Przyjazd Trumpa będzie błogosławieństwem dla projektu wywołującego u części europejskich dyplomatów podejrzenia” – napisano. Powód piąty: kwestia gazu „Z perspektywy Donalda Trumpa obie strony wygrają: imperatywem Polski i innych krajów regionu jest dywersyfikacja jego źródeł. A Biały Dom chce sprzedać więcej swego surowca” – czytamy w BBC.",,
Świąteczne paczki należy nadać do 15 grudnia. Poczta Polska usuwa awarię systemu,"Poczta Polska przed nadchodzącymi świętami Bożego Narodzenia spodziewa się rekordowej liczby nadanych przesyłek. Spółka poinformowała, że od początku listopada liczba nadanych paczek wzrosła o blisko jedną czwartą w porównaniu do podobnego okresu ubiegłego roku. Poczta informuje również o trwających pracach nad usuwaniem awarii systemu informatycznego, który ma miejsce w kilku miejscach w Polsce.","W dzisiejszym komunikacie Poczta Polska podaje, że między 22.00 do 23.30 zaplanowano prace konserwacyjne systemu internetowego. Pracownicy poczty pracują w piątek nad usunięciem awarii. Problemy nadal występują jednak w wielu miejscach w Polsce. Mimo to, władze Poczty Polskiej zapewniają, że spółka jest gotowa na zwiększony ruch, który swoje maksimum ma osiągnąć w połowie grudnia. Artur Więckowski, dyrektor zarządzający Pionem Sprzedaży w Poczcie Polskiej zaznacza, że paczki nadane do połowy grudnia z pewnością dotrą do adresatów przed świętami Bożego Narodzenia. – Podpowiadamy, że jeżeli paczka zostanie nadana przed 15 grudnia, to sądzimy, że dotrze ona na czas. Nie tylko u nas, bo taka jest powszechna reguła na rynku. To jest okres w którym wszyscy wysyłają paczki, a „szał” zakupów jest powszechny. Przesyłek jest zdecydowanie więcej, dlatego okres doręczenia się wydłuża – mówi Artur Więckowski. Na okres przedświątecznego szczytu Poczta Polska zatrudniła już około 1300 dodatkowych pracowników. Jak mówi Agnieszka Grzegorczyk, dyrektor zarządzająca pionem kapitału ludzkiego w Poczcie Polskiej, spółka nadal rekrutuje kolejnych chętnych do pracy. – Chodzi przede wszystkim o pracowników sortowni na stanowiskach ekspedycyjno-rozdzielczych. Przyjmujemy też listonoszy, bo potrzebujemy pracowników do bezpośredniego doręczania przesyłek klientom. Dodatkowo zatrudniamy też kurierów i kierowców – mówi Agnieszka Grzegorczyk. Dodatkowi pracownicy mogą zarobić od około 12 do 20 złotych netto za godzinę pracy, przy założeniu, że jako formę zatrudnienia wybiorą umowę zlecenie. W niektórych regionach kraju już w listopadzie listonosze i kurierzy Poczty Polskiej zaczęli roznosić paczki także w soboty. Tak jest miedzy innymi w Warszawie, Katowicach, Wrocławiu i Poznaniu. Poczta Polska zatrudnia około 80 tysięcy pracowników. W ubiegłym roku rekordowy dla spółki był 17 grudnia. Tego dnia klienci nadali ponad 600 tysięcy paczek.",,
"Dziennikarka „GW” sugeruje, że należy obalać pomniki Jana Pawła II","Żaneta Gotowalska, dziennikarka „Gazety Wyborczej” i Onetu, odnosząc się do zniszczenia pomnika ks. Henryka Jankowskiego zasugerowała, że pomniki papieża Jana Pawła II – które według niej budzić mogą „podobne emocje” – również należy obalać. „JPII, wg wielu tak krystaliczny, też ma sporo pomników” – napisała.","W nocy ze środy na czwartek trzech mężczyzn przewróciło stojący w Gdańsku pomnik księdza Jankowskiego, oskarżonego po śmierci na łamach „Dużego Formatu” „Gazety Wyborczej” o molestowanie seksualne dzieci. Kolejnej nocy – z czwartku na piątek – na cokole tego samego pomnika w Gdańsku sprawca namalował różową farbą w sprayu m.in. napis „Bądź za ofiarami” i „pedofil”. Do sprawy „obalania” pomników odniosła się na Twitterze dziennikarka „GW” i Onetu Żaneta Gotowalska. W zniszczeniu pomnika ks. Jankowskiego dziennikarka „ nie widzi nic złego”. Sugeruje jednak, że pomniki papieża Jana Pawła II budzą te same odczucia, co ks. Jankowskiego i należy je również „obalać”.",,
Premier w USA: Chcemy być integratorem wspólnoty transatlantyckiej,"– To właśnie Polska powinna zbliżyć do siebie nawzajem Unię Europejską i Stany Zjednoczone, bo jesteśmy jednocześnie bardzo proamerykańscy i proeuropejscy – deklarował premier Mateusz Morawiecki w wywiadzie, jakiego udzielił telewizji CNN podczas swojej wizyty w Nowym Jorku.","– Takich krajów nie ma zbyt wiele i sądzę, że możemy być swego rodzaju integratorem wspólnoty transatlantyckiej – wskazywał szef rządu, który był gościem programu „Quest Means Business” prowadzonego przez Richarda Questa.Quest w odpowiedzi poruszył sprawę sporu z UE, który określił mianem „bardzo poważnego kłopotu” Polski, mającego dotyczyć „najbardziej fundamentalnej sprawy”, jaką jest praworządność. Stwierdził, że art. 7 wobec Polski jest faktem. - Fakt jest taki, że wiele krajów zachodniej Europy, które nie doświadczyły komunizmu i post komunizmu, nie rozumie specyfiki  pewnych wydarzeń zachodzących w Czechach, na Węgrzech, w Polsce, Rumunii, Bułgarii, na Litwie, Łotwie itd. I to właśnie staramy się wytłumaczyć. Polska jest bardzo proeuropejska, ale nieco sceptyczna wobec Brukseli – wyjaśniał szef polskiego rządu. Morawiecki dodał, że fakt awansowania Polski do krajów rozwiniętych również potwierdza kondycję polskiej praworządności ponieważ agencja FTSE Russell nie podjęłaby takiej decyzji, gdyby nie sprawdziła instytucji państwa.Premier wskazał też, że szereg zmian, jakie zachodzą w Polsce jest nie na rękę wielu grupom interesów. W tym kontekście wymienił likwidowanie luki VAT.",,
MSZ o sytuacji w Cieśninie Kerczeńskiej: Z całą mocą potępiamy agresywne działania Rosji,"Z całą mocą potępiamy agresywne działania Rosji; wzywamy jej władze do poszanowania prawa międzynarodowego – oświadczyło w niedzielę polskie MSZ, odnosząc się do sytuacji na Morzu Azowskim.","W wydanym w niedzielę późnym wieczorem oświadczeniu resort polskiej dyplomacji wskazał, że „dramatyczna eskalacja napięcia na wodach Morza Azowskiego, w wyniku której ranni zostali marynarze i uszkodzone jednostki Marynarki Wojennej Ukrainy, ma swoje źródła w konsekwentnym łamaniu przez Federację Rosyjską podstawowych zasad prawa międzynarodowego, w tym naruszenia integralności terytorialnej i suwerenności Ukrainy”.„Po nielegalnej okupacji Krymu, podsycaniu konfliktu w Donbasie, budowie Mostu Kerczeńskiego bez zgody władz w Kijowie, Rosja pogwałciła zasadę swobody żeglugi” – oceniło MSZ. „Z całą mocą potępiamy agresywne działania Rosji, wzywamy jej władze do poszanowania prawa międzynarodowego, a obie strony – do wstrzemięźliwości w obecnej sytuacji, która może zagrozić stabilności bezpieczeństwa europejskiego” – podkreślono w oświadczeniu. Ukraińska marynarka wojenna poinformowała w niedzielę wieczorem, że rosyjskie siły specjalne zajęły jej trzy okręty na Morzu Czarnym. Wcześniej ukraińska marynarka informowała, że Rosjanie otworzyli ogień do niektórych z jej okrętów w Cieśninie Kerczeńskiej, które próbowały przepłynąć do ukraińskiego portu w Mariupolu nad Morzem Azowskim. W ostrzale rannych miało zostać sześciu ukraińskich żołnierzy. W niedzielę po południu dowództwo ukraińskiej marynarki wojennej informowało także, że Rosja skierowała śmigłowce bojowe nad Cieśninę Kerczeńską, przez którą próbowały przepłynąć tego dnia trzy jednostki marynarki wojennej Ukrainy. Wcześniej marynarka wojenna Ukrainy poinformowała o staranowaniu przez rosyjski okręt „Don” ukraińskiego holownika redowego „Jany Kapu”, który płynął wraz z dwoma małymi opancerzonymi kutrami „Berdiansk” i „Nikopol” z portu w Odessie nad Morzem Czarnym do Mariupola nad Morzem Azowskim. Minister spraw wewnętrznych Ukrainy opublikował wideo z wydarzeń na Morzu Azowskim nagrane przez Rosjan. Słychać rozkazy wypowiadane przez rosyjskich wojskowych – według ukraińskiego ministra będzie to dowodem dla międzynarodowych sądów. „Agresja! Oczekujemy reakcji zaprzyjaźnionych krajów” – napisał Arsen Awakow. Administracja prezydenta Ukrainy Petra Poroszenki poinformowała, że jest on w stałym kontakcie z Unią Europejską i NATO w związku z wydarzeniami w Cieśninie Kerczeńskiej. Poroszenko zlecił Ministerstwu Spraw Zagranicznych, by powiadomiło o tym zajściu państwa grupy G7 i członków Rady Bezpieczeństwa ONZ. Gabinet wojenny, zwołany w niedzielę wieczorem przez prezydenta Ukrainy w związku z ostrzelaniem i zajęciem przez Rosję trzech ukraińskich okrętów w Cieśninie Kerczeńskiej, zaproponował rozpatrzenie wprowadzenia na Ukrainie stanu wojennego. Szef MSZ Ukrainy Pawło Klimkin poinformował z kolei, że w związku z atakiem Rosji na ukraińskie okręty w Cieśninie Kerczeńskiej, prezydent Petro Poroszenko przeprowadzi rozmowy z przywódcami organizacji międzynarodowych, by stworzyć koalicję przeciwko Rosji. W październiku Parlament Europejski uchwalił rezolucję o łamaniu przez Rosję prawa międzynarodowego na Morzu Azowskim. Zwrócono w niej m.in. uwagę na nielegalne wydobywanie przez Rosję ropy naftowej i gazu na ukraińskich wodach terytorialnych. Podkreślono także, że Moskwa dąży do przekształcenia Morza Azowskiego w ""jezioro wewnętrzne"" Federacji Rosyjskiej.",,
Prokuratura chce przedłużenia aresztu dla Marka Chrzanowskiego,Prokuratura domaga się przedłużenia o miesiąc okresu tymczasowego aresztowania b. przewodniczącego Komisji Nadzoru Finansowego Marka Chrzanowskiego. Wniosek w tej sprawie został przesłany do katowickiego sądu rejonowego.,"Chrzanowski jest podejrzany o przekroczenie uprawnień w czasie, gdy był szefem KNF. Został zatrzymany przez CBA 27 listopada. Na wniosek prokuratury aresztował go katowicki sąd rejonowy, później zażalenia obrony w tej sprawie nie uwzględnił sąd okręgowy. Obecny okres aresztowania Chrzanowskiego upływa 26 stycznia.Informację o przesłaniu do sądu rejonowego wniosku o przedłużenie podejrzanemu aresztu potwierdziła prok. Ewa Bialik z Prokuratury Krajowej.Po zatrzymaniu w śląskim wydziale Prokuratury Krajowej b. szef KNF usłyszał zarzut przekroczenia uprawnień w związku z marcową rozmową z właścicielem Getin Noble Banku Leszkiem Czarneckim, podczas której omawiano przebieg postępowania KNF w sprawie programu naprawczego tego banku.",,
"Premier Wielkiej Brytanii: Są dowody, że ukraiński samolot został trafiony pociskiem",Londyn potwierdza – ukraiński samolot mógł zostać zniszczony przez irańską rakietę. W tragedii zginęło 176 osób. Wcześniej zasugerowała to Kanada i USA.,"Iran wyklucza, by przyczyną katastrofy Boeinga 737-800 należącego do linii lotniczych Ukraine International Airlines, było trafienie go pociskiem wystrzelonym przez obronę przeciwlotniczą tego kraju. Katastrofa nastąpiła zaledwie kilka godzin po zaatakowaniu przez Iran dwóch bazy w Iraku, w których stacjonują siły USA. Ataki te były odwetem za zabicie przez USA irańskiego generała Kasema Sulejmaniego.– Jest teraz mnóstwo informacji, że samolot został zestrzelony przez irański pocisk ziemia-powietrze. To mogło być nieumyślne – oświadczył Johnson. Wcześniej podobną informację przekazał premier Kanady Justin Trudeau. W oświadczeniu Johnson zapewnił, że rząd Wielkiej Brytanii ściśle współpracuje z Kanadą i innymi państwami dotkniętymi skutkami katastrofy i że „teraz potrzebne jest pełne, przejrzyste dochodzenie” w sprawie jej przyczyn. – Konieczne jest natychmiastowe i pełne szacunku odsyłanie do kraju ciał osób, które straciły życie, aby umożliwić ich rodzinom właściwe ich pożegnanie – powiedział.",,
„Program partii Roberta Biedronia narusza Konstytucję RP”,"Wśród przedstawionych w trakcie konwencji założycielskiej partii Wiosna postulatów znalazły się propozycje jednoznacznie niezgodne z obowiązującą konstytucją, takie jak wprowadzenie możliwości dobrowolnego zabicia dziecka do 12. tygodnia ciąży, ograniczenie wolności sumienia i eliminacja lekcji religii ze szkół publicznych. Mimo to w czasie konwencji deklarowano jednocześnie konieczność przestrzegania w Polsce ustawy zasadniczej – podał  Instytut Ordo Iuris.","Do niekonstytucyjnych punktów programu Wiosny należy przede wszystkim postulat wprowadzenia „aborcji na życzenie”. Konstytucja RP każdemu zapewnia prawną ochronę życia. Ustawa zasadnicza, podobnie jak międzynarodowe umowy chroniące prawa człowieka, w żaden sposób nie dopuszcza uzależniania tej ochrony od wieku, stanu zdrowia czy innych cech, w szczególności faktu urodzenia. Dlatego ewentualne wprowadzenie regulacji umożliwiających uśmiercenie dziecka na życzenie matki byłoby rażącym naruszeniem Konstytucji. Trybunał Konstytucyjny już w 1997 r. podkreślił, że w demokratycznym państwie prawnym niedopuszczalna jest swoboda zabójstwa prenatalnego dzieci w pierwszych tygodniach ich życia. Niezgodny z Konstytucją i prawem międzynarodowym jest też postulat likwidacji klauzuli sumienia. Prawo do sprzeciwu sumienia, czyli do postępowania w zgodzie z własnym sumieniem, należy do podstawowych i naturalnych (przyrodzonych) praw człowieka. Jest ono integralnym elementem ludzkiej wolności. Jednocześnie jego zagwarantowanie stanowi jeden z podstawowych obowiązków władz demokratycznego państwa prawnego. Ustawodawca musi wprowadzić regulacje maksymalnie zabezpieczające korzystanie z tego prawa.",,
Francuski czy rosyjski? Dwa projekty rezolucji w sprawie Aleppo,Rada Bezpieczeństwa Organizacji Narodów Zjednoczonych będzie dziś głosować nad dwoma konkurencyjnymi projektami rezolucji w sprawie Aleppo w Syrii – francuskim i rosyjskim.,"Francuski projekt zawiera wezwanie do zaprzestania nalotów na Aleppo. Poparcie dla niego deklarują Stany Zjednoczone i Wielka Brytania. Rosja, której lotnictwo wspiera w nalotach wojska prezydenta Syrii, zapowiedziała, że skorzysta z prawa weta. – Ten projekt jest nie do przyjęcia –  powiedział rosyjski ambasador przy ONZ Vitaly Churkin. Moskwa przedstawi swój projekt rezolucji w tej samej sprawie. Agencja AFP podaje, że wzywa do natychmiastowego zakończenia działań wojennych, w szczególności w Aleppo i zobowiązuje wszystkie strony, by umożliwiły dostawy pomocy humanitarnej do oblężonego miasta. Brytyjski ambasador przy ONZ Matthew Rycroft nazwał działania Moskwy „cyniczną próbą odwrócenia uwagi od bombardowania Aleppo”.",,
Spór o media publiczne w Koalicji Europejskiej. „Przeczuwam tarcia”,"– Przeczuwam tarcia w Koalicji Europejskiej, bo my na pewno nie jesteśmy za prywatyzacją mediów publicznych – podkreśliła rzeczniczka SLD Anna-Maria Żukowska. W ten sposób odniosła się do stanowiska Ryszarda Petru (Teraz!), który opowiedział się za prywatyzacją telewizji publicznej.","W nocy z czwartku na piątek Sejm przyjął nowelę ustawy o opłatach abonamentowych, która zakłada rekompensatę w wysokości 1,26 mld zł dla publicznej radiofonii i telewizji z tytułu utraconych w latach 2018-19 opłat abonamentowych. Podczas debaty Petru opowiedział się m.in. za prywatyzacją telewizji publicznej i likwidacją abonamentu.„Przeczuwam tarcia w koalicji, bo my na pewno nie jesteśmy za prywatyzacją mediów publicznych” – napisała w piątek na Twitterze Żukowska, odnosząc się do stanowiska Petru. „Ocena funkcjonowania koalicji zostanie dokonana po wyborach do PE” – dodała w wymianie zdań na Twitterze Żukowska.Nowelizację ustawy skrytykowali Grzegorz Schetyna oraz szefowa Nowoczesnej Katarzyna Lubnauer. Wyraziła przy tym opinię, że „prezydent Andrzej Duda nie powinien podpisać tej ustawy”. Koalicja opozycji Na początku lutego grupa byłych premierów i szefów MSZ podpisała deklarację zawierającą apel o powstanie Koalicji Europejskiej i stworzenie szerokiej listy w wyborach do Parlamentu Europejskiego. Autorzy apelu zwrócili się do „odpowiedzialnych sił i środowisk politycznych, samorządowych i obywatelskich” o wystawienie „jednej, szerokiej listy, której celem byłaby odbudowa mocnej pozycji Polski w UE”. Pod deklaracją podpis złożyli – oprócz szefa PO Grzegorza Schetyny – także byli premierzy: Ewa Kopacz, Jerzy Buzek, Kazimierz Marcinkiewicz, Włodzimierz Cimoszewicz, Leszek Miller i Marek Belka, a także były szef MSZ Radosław Sikorski.",,
"Był drapak, jest połamaniec. „Szpetna” choinka w Rzymie","Był „drapak”, a jest „połamaniec” i „frankenstein” – tak włoska prasa podsumowuje we wtorek polemikę wokół tegorocznej choinki ustawionej na placu Weneckim w Rzymie i jej poprzedniczki sprzed roku, uznanej za szpetną i opisywaną w mediach na całym świecie.","Władze Wiecznego Miasta zapowiadały, że tegoroczna choinka przyćmi nazwane „drapakiem” zeszłoroczne drzewko, które częściowo uschło jeszcze przed Bożym Narodzeniem. W radosnej atmosferze pod świerkiem na Piazza Venezia odbywały się happeningi, a na jego suchych gałązkach wieszano karteczki z zabawnymi, pełnymi ironii wierszykami.Choinka 2018 sprawi, że rzymianie zapomną o tej wizerunkowej kompromitacji – zapewniano. Sponsorem świątecznego drzewka jest znana internetowa platforma streamingowa, a koszt jego ustawienia i udekorowania wyniesie, jak podały media, ponad 370 tysięcy euro.Kiedy w poniedziałek na placu przed Ołtarzem Ojczyzny ustawiono choinkę przywiezioną z okolic Varese na północy Włoch, zwrócono uwagę na wyraźny brak niektórych gałęzi i jej niesymetryczny kształt. Od razu drzewko nazwano „połamańcem”, co jest nawiązaniem do słowa wymyślonego przed rokiem przez jednego z dziennikarzy.Jak się okazało, niektóre gałęzie zostały obcięte na potrzeby transportu. „Nie mieliśmy innego wyjścia” – wyjaśnił dziennikowi „La Repubblica” przedstawiciel firmy odpowiedzialnej za przewóz choinki. Dodał, że obcięte gałęzie zostaną obecnie na nowo przyczepione.",,
Od nowego roku siedem niedziel bez zakazu handlu,"Od 2020 r. zakaz handlu będzie obowiązywał we wszystkie niedziele z wyjątkiem siedmiu w roku. Handlowe będą dwie kolejne niedziele poprzedzające Boże Narodzenie, jedna przed Wielkanocą i cztery dodatkowo – ostatnie niedziele: stycznia, kwietnia, czerwca oraz sierpnia.","Od 2020 r. zakaz handlu będzie obowiązywał we wszystkie niedziele z wyjątkiem siedmiu w roku, które wypadną: 26 stycznia, 5 kwietnia, 26 kwietnia, 28 czerwca, 30 sierpnia, 13 grudnia i 20 grudnia. Zakaz od początku nie dotyczy tych sklepów, w których za ladą staną ich właściciele; nie obowiązuje ponadto w piekarniach, cukierniach, lodziarniach, na stacjach paliw płynnych, w kwiaciarniach, w przypadku handlu kwiatami, wiązankami, wieńcami i zniczami przy cmentarzach, w zakładach pogrzebowych, w sklepach z pamiątkami, w sklepach z prasą, biletami komunikacji miejskiej, wyrobami tytoniowymi, kuponami gier losowych i zakładów wzajemnych, placówkach pocztowych. Z zakazu wyłączono także placówki handlowe w zakładach hotelarskich oraz prowadzące działalność w zakresie kultury, sportu, oświaty, turystyki i wypoczynku oraz placówki organizowane wyłącznie na potrzeby festynów, jarmarków i innych imprez okolicznościowych. W niedziele zakupy można zrobić ponadto w placówkach handlowych na dworcach, w portach i przystaniach morskich, w portach lotniczych, w strefach wolnocłowych, w środkach komunikacji miejskiej, autobusowej, kolejowej, rzecznej, morskiej i lotniczej, a także na morskich statkach handlowych, statkach powietrznych, platformach wiertniczych i innych budowlach morskich. Handel w niedziele bez ograniczeń funkcjonuje również na terenie jednostek więziennych, garnizonów, w aptekach i punktach aptecznych, w zakładach leczniczych dla zwierząt, w hurtowniach farmaceutycznych, a także w zakładach leczniczych przeznaczonych dla osób wymagających całodobowego monitoringu. Dodatkowo od 1 czerwca do 30 września każdego roku kalendarzowego handel może się odbywać w placówkach handlowych prowadzących sprzedaż częściami zamiennymi i maszynami rolniczymi. Zakaz handlu w niedziele nie obowiązuje na terenach rolno-spożywczych rynków hurtowych oraz w placówkach prowadzących skup zbóż, buraków cukrowych, owoców, warzyw lub mleka surowego. Pierwszy etap wprowadzenia ustawy ograniczającej handel w niedziele ruszył 1 marca 2018 r. Od tego dnia w każdym miesiącu obowiązywały dwie niedziele handlowe – pierwsza i ostatnia. Od 2019 roku tylko jedna niedziela w miesiącu była handlową – ostatnia.",,
Obchody 75. rocznicy wybuchu Powstania Warszawskiego. W stolicy bogaty program,"1 sierpnia przypada 75. rocznica wybuchu Powstania Warszawskiego. Po raz kolejny w Warszawie i wielu miastach w całej Polsce o godz. 17.00 odezwą się syreny alarmowe, odezwą się 
dzwony kościołów i zatrzyma się ruch uliczny. Pod tablicami zapłoną znicze i złożone zostaną kwiaty.","W stolicy jak zwykle zaplanowano bogaty program obchodów, w którym nie zabraknie akcentów religijnych, aby  modlitwą uczcić pamięć poległych i żołnierzy powstańczego zrywu sprzed 75 lat. Prezentujemy wybrane punkty obchodów centralnych. 1 sierpnia o godzinie 8.30 w Katedrze Polowej przy ul. Długiej 13/15 zostanie odprawiona msza św. dla harcerzy uczestniczących w Zlocie Harcerskim w 75. rocznicę wybuchu powstania. Następnie o  godz. 10.00 odbędą się uroczystości przy pomniku Mokotów Walczący – 1944 przy Parku im. gen. G. Orlicza-Dreszera. Po zakończeniu uroczystości odbędzie się Marsz Mokotowa – przemarsz ul. Puławską do ul. Dworkowej. Z udziałem prezydenta Andrzeja Dudy, o godz. 11.00 złożony zostanie wieniec przy tablicy upamiętniającej 2500 Polaków zamordowanych na Woli (ul. Wieluńska 1). O godz. 13.15 nastąpi  złożenie kwiatów pod pomnikiem gen. Stefana Roweckiego „Grota”, róg ul. F. Chopina i Al. Ujazdowskich. Po złożeniu kwiatów, o godz. 14.00 przy ulicy Wiejskiej odbędą się uroczystości przy pomniku Polskiego Państwa Podziemnego i Armii Krajowej. Na Cmentarzu Wojskowym na Powązkach o godzi. 16.00 złożone zostaną kwiaty przy grobie gen. Antoniego Chruściela „Montera”. Prezydent Duda złoży wieniec o godz. 16.45. W Godzinę  „W” – o 17.00 – oddany zostanie hołd Powstańcom Warszawskim przy Pomniku Gloria Victis na Cmentarzu Wojskowym na Powązkach – odmówione zostaną modlitwy za poległych, zmarłych i żyjących uczestników Powstania Warszawskiego. W uroczystości weźmie udział również prezydent. Następnie, o godz. 19.30, na Cmentarzu Powstańców Warszawy odbędą się uroczystości przy pomniku Polegli-Niepokonani m.in. zostanie odmówiona Modlitwa międzyreligijna.  O godz. 20.30 na pl. marszałka Józef Piłsudskiego będzie można wziąć udział  w  akcji muzycznej „Warszawiacy śpiewają (nie)zakazane piosenki”, czyli we wspólnym śpiewaniu piosenek powstańczych z udziałem orkiestry i chóru pod kierownictwem Jana Stokłosy. Obchody  godz. 21.00 odbędą się uroczystości na Kopcu Powstania Warszawskiego i Rozpalenie Ogniska Pamięci przy ul. Bartyckiej.",,
Seksedukatorka o pornografii: To może być edukacyjne i inspirujące,"Reporterki programu „Alarm!”, podając się za nauczycielki szkoły podstawowej wniknęły w organizacje proponujące „wartości LGBT”. Tam otrzymały szczegółowe wytyczne, w jaki sposób mówić dzieciom o seksie, pornografii, masturbacji i aborcji. – To może być i edukacyjne i inspirujące, tak? – mówi o filmach pornograficznych jedna z seksedukatorek.  – To jest 4 klasa podstawówki, to oni doskonale wiedzą, na czym seks polega. Ja rekomenduję już ćwiczenia na prezerwatywach – opowiada inna.","– Może powiem brzydko, ale trzeba trochę podstępem (…). Zazwyczaj jakby zaczyna się to od takich bardziej ogólnych tematów, czyli wychodzimy z: tolerancja, szacunek, niestosowanie przemocy… Później kolejne zajęcia, na przykład o tym… o wyborach, o samodzielności, o poczuciu bezpieczeństwa, wsparciu. O tym, że każdy ma prawo sam decydować. To jest moment, kiedy dopiero się teoretycznie powinno wejść głębiej – mówi jedna z seksedukatorek.Reporterki, jak wynika z materiału, dowiedziały się, że należy zakwestionować wartości wyniesione przez dziecko z domu, wzbudzić w nim wątpliwości. – Wtedy można dalej pracować – mówi jedna z ich rozmówczyń. Inna opisuje, jak przemycać treści gender w trakcie normalnych lekcji. – Czyli, jeżeli ja prowadzę zajęcia z historii, to jak mówię o Marii Konopnickiej, to mogę wspomnieć, że była lesbijką – mówi edukatorka. – To jest zawsze wśród tematów, które się pojawiają w tej pierwszej części na zasadzie, że jakby nie ma nic złego w oglądaniu pornografii. To może być i edukacyjne, może być inspirujące, tak? Tłumaczę, że żaden film nie jest zły i nie jest demonizujący, tylko chodzi o to, jak go odbieramy i co w nim widzimy. Jeśli widzimy, nie wiem, jako inspirację, jakość techniki, i tak dalej, to jest w porządku – słyszymy. – To jest 4 klasa podstawówki, to oni doskonale wiedzą, na czym seks polega. Ja rekomenduję już ćwiczenia na prezerwatywach. Jeżeli grupa chce, to ja daję im po takich styropianowych fantomach i sobie zakładają – mówi jedna z seksedukatorek. – To zlepek komórek – mówi o płodzie, jak wynika z kontekstu, jedna z rozmówczyń. – Bardziej wygląda jak jaszczurka niż człowiek – dodaje inna.",,
"Sasin: Jak nie ma planu zagospodarowania, to władza samorządowa może wszystko","– Jak nie ma planu zagospodarowania i są warunki zabudowy, to władza samorządowa może wszystko. Może po uważaniu temu dać, temu nie dać – mówił w TVP Info Jacek Sasin, szef Komitetu Stałego Rady Ministrów. – Pełna samowola i pełne pole do korupcji – dodał gość programu.","Jacek Sasin komentował opublikowany przez „Gazetę Wyborczą” stenogram nagrania rozmowy, podczas której prezes PiS Jarosław Kaczyński i austriacki biznesmen Gerald Birgfellner mówią o planach budowy w Warszawie dwóch wieżowców przez powiązaną ze środowiskiem PiS spółkę Srebrna. Inwestycja nie doszła do skutku, ponieważ została zablokowana przez warszawski ratusz rządzony przez PO. Szef Komitetu Stałego Rady Ministrów, przyznał, że bardzo go dziwi, że Warszawa nie ma planu zagospodarowania przestrzennego. – To pokazuje patologie, jakie od wielu lat są w Warszawie. Ani Hanna Gronkiewicz-Waltz, ani prezydent Trzaskowski, chociaż bardzo krótko jest prezydentem, nie byli zainteresowani, żeby tę sytuację zmienić – powiedział. – Jak nie ma planu zagospodarowania i są warunki zabudowy, to władza samorządowa może wszystko. Może po uważaniu temu dać, temu nie dać – mówił Sasin. – Pełna samowola i pełne pole do korupcji również – ocenił.",,
Strzelanina przeniosła się z cmentarza do sklepu. Wśród ofiar policjant,"Podczas kilkugodzinnej strzelaniny jaka wywiązała się w Jersey City, zginęło 6 osób, w tym – dwoje zamachowców i policjant – podały władze hrabstwa Hudson. Do wymiany ognia doszło w sklepie JC Kosher Supermarket, gdzie zginęło 5 osób.","Specjalizujący się w przestępstwach z użyciem broni palnej, 40-letni policjant Joseph Seals, który próbował wylegitymować późniejszych sprawców strzelaniny w związku z podejrzeniem, że mają broń, został przez nich zastrzelony jako pierwszy. Doszło do tego koło pobliskiego cmentarza Bay View i synagogi. Sprawcy usiłowali się następnie schronić w supermarkecie, gdzie zastrzelili jeszcze trzy osoby.Media podają, że funkcjonariusze antyterrorystycznej jednostki SWAT szybko „zneutralizowali” dwójkę zamachowców – kobietę i mężczyznę – którzy stracili życie, ale dwóch policjantów odniosło rany. Przewieziono ich do szpitala. Stan rannych policjantów nie jest ciężki.Początkowy bilans ofiar opublikowany przez prokuraturę hrabstwa Hudson wskazywał na jedną ofiarę śmiertelną i trójkę rannych. Media od początku sugerowały jednak wyższą liczbę zabitych.Serce wspólnotyAgencja Associated Press wskazuje, że supersam z produktami koszernymi jest centralnym punktem, wokół którego toczy się życie rosnącej z roku na rok wspólnoty ortodoksyjnych Żydów, którzy zjeżdżają do Jersey City na stałe.Motywy autorów strzelaniny nie są znane. Portale społecznościowe piszą, że sprawcami byli młodzi mężczyzna i kobieta. „To bardzo ciężki dzień dla Jersey City” - napisał na Twitterze burmistrz miasta Steven Fullop. „Zginął jeden z najlepszych naszych oficerów w rekwirowaniu broni pojawiającej się na ulicach naszego miasta” – napisał na Twitterze.",,
Duda czy Rydzyk; kto silniejszy we wrześniu?,"Na Warszawę pójdą oddzielnie, chociaż z podobnymi hasłami. Związki zawodowe nie mogą liczyć na „armię” ojca Rydzyka podczas jesiennych protestów w stolicy – informuje „Gazeta Wyborcza”.","Związkowcy będą od 11 do 14 września manifestować m.in. przed Sejmem ikancelarią premiera. Zaprotestują przeciwko wprowadzeniu ustawy o elastycznym czasie pracy.Nieoficjalnie wśród związkowców słychać obawy, czy wrześniowy protest będzie sukcesem. Żeby Piotr Duda mógł się nim pochwalić, musiałby zmobilizować tysiące ludzi, a nie wiadomo, ilu związkowców przyjedzie.Zabraknąć może wsparcia ojca Rydzyka. Jak mówi zaprzyjaźniony z toruńskąrozgłośnią poseł PiS Andrzej Jaworski, Rydzyk szykuje własny marsz.",,
Prokuratura chce zwolnienia z tajemnicy adwokackiej byłą pełnomocniczkę Sensor Cliniq,"Prokuratura Okręgowa w Jeleniej Górze wystąpiła do Sądu Okręgowego w Warszawie o zwolnienie z tajemnicy adwokackiej mec. Pauliny Kieszkowskiej-Knapik, b. pełnomocnik kliniki okulistycznej Sensor Cliniq, prywatnie żony reportera Faktów TVN, Macieja Knapika. Wniosek jest związany ze śledztwem, w którym zarzuty usłyszał poseł Platformy Obywatelskiej Sławomir Neumann, były wiceminister zdrowia.","„Gazeta Polska” podaje, że informację o skierowaniu wniosku do sądu potwierdził prokurator rzecznik prasowy Prokuratury Okręgowej w Jeleniej Górze Tomasz Czułowski. „Prokuratura skierowała wniosek do sądu o zwolnienie z tajemnicy adwokackiej i przesłuchanie w charakterze świadka jednego z warszawskich adwokatów, który pod koniec 2013 roku działając na rzecz prywatnej kliniki leczącej zaćmę, podejmował szereg działań w Ministerstwie Zdrowia mających na celu uzyskanie przez tę klinikę kontraktu w NFZ. Takie działania skutkowały między innymi wydaniem pod koniec 2014 roku korzystnej interpretacji przepisów przez Ministerstwo Zdrowia” – powiedział tygodnikowi Czułowski.Gazeta podaje, że śledztwo, w którym prokuratura chce przesłuchać mec. Kieszkowską-Knapik, dotyczy nieprawidłowości, do jakich dochodziło przy kontraktowaniu usług medycznych z zakresu okulistyki w Mazowieckim Oddziale Funduszu Zdrowia pod koniec 2013 roku, w czasie, gdy wiceministrem zdrowia był Sławomir Neumann. „GP” przypomina, że kontrakt ten został przywrócony – w trakcie śledztwa okazało się, że naciskom wiceministra Neumanna uległ Adam T., który jako dyrektor Mazowieckiego Oddziału NFZ, wbrew przepisom, zawarł 31 grudnia 2013 r. z warszawską kliniką Sensor Cliniq aneks do umowy o świadczeniu opieki zdrowotnej w zakresie okulistyki. Aneks został zawarty z datą wsteczną, od 21 grudnia 2013 r., gdy dobiegała końca wypowiedziana umowa. Przedłużał do końca 2014 r. okres obowiązywania kontraktu.W rezultacie prokuratorskiego śledztwa zarzuty usłyszeli Adam T. oraz poseł Sławomir Neumann – według śledczych w wyniku działań posła PO jako wiceministra zdrowia nastąpiło osiągnięcie korzyści majątkowych w wysokości 13,5 mln zł przez warszawską klinikę medyczną Sensor Cliniq, która bezprawnie pobierała od pacjentów opłaty za zabiegi finansowane przez NFZ.„GP” podaje, że w tamtym czasie pełnomocnikiem Sensor Cliniq była mec. Paulina Kieszkowska-Knapik, która – jak wynika z informacji tygodnika – „brała udział w spotkaniach w Ministerstwie Zdrowia, w których także uczestniczył Sławomir Neumann”.",,
Jedynka u Petru „kosztuje” 30 tys. zł. „Obowiązek wpłacenia na kampanię”,"Leszek Miller i Janusz Palikot zostali pozwani w trybie wyborczym za pytania o finansowanie kampanii Nowoczesnej. Szef ugrupowania Ryszard Petru wyjaśnia, że partia otrzymuje pieniądze od członków i sympatyków. Oprócz składek, ustalono między innymi opłaty uzależnione od miejsc na listach wyborczych – w przypadku „jedynki” to 30 tys. zł.","Ekonomista zapewnił, że jego kampania wyborcza nie kosztuje „milionów”. – Jeśli rozliczyć tę kampanię, to jest najtańsza ze wszystkich. Po pierwsze, głównym źródłem są mikropłatności, czyli wpłaty przez internet – wyjaśnił.Tańsze konwencje– Robimy wszystkie konwencje nieporównywalnie taniej niż Platforma i PiS – podkreślił. – Trzecia rzecz – każda osoba, która u mnie startuje z pierwszego miejsca, ma obowiązek wpłacenia 30 tys. zł na kampanię ogólnopolską – zdradził Petru w audycji „Kontrwywiad” na antenie RMF FM.Zaznaczył, że „nie szasta pieniędzmi państwowymi, tak jak szastają duże partie”. – Nie mam takich pieniędzy – dodał.Darowizny w ramach PIT-uPetru podkreślił, że powinno się zlikwidować finansowanie partii politycznych z publicznych pieniędzy. – Jestem zwolennikiem tego, żeby finansowanie było jawne, przez internet; możemy robić to w formie PIT-u, ale żeby to było jawne. Ale nie z budżetu państwa – dodał.Szef Nowoczesnej zapewnił, że przynajmniej na razie nie myśli o żadnych koalicjach. – Po wyborach zobaczymy, jaka będzie struktura w parlamencie – powiedział. Wynajęty przez banki?W sobotę podczas wspólnej konferencji prasowej liderzy Zjednoczonej Lewicy Leszek Miller i Janusz Palikot twierdzili, że Petru to „człowiek wynajęty przez banki”. Rzecznik SLD Dariusz Joński zadał natomiast pytanie, „kto finansuje pana Petru, kto mu daje te kilka milionów na te billboardy, wielkie konwencje?”Po tych słowach Nowoczesna pozwała polityków SLD.Pozew miał w poniedziałek trafić do Sądu Okręgowego w Warszawie. Orzeczenie w trybie wyborczym musi zapaść w ciągu 24 godzin od wniesienia pozwu.",,
"Bajońskie dotacje dla fundacji J. Stępnia. Groźby pod adresem internauty, który ujawnił sprawe","Jeden z użytkowników Twittera, funkcjonujący jako „antyleft_” ujawnił szereg informacji, dotyczących dotacji miasta stołecznego Warszawa dla poszczególnych firm, organizacji pozarządowych, fundacji i spółek medialnych. Internauta ze względu na groźby musiał zniknąć z portalu społecznościowego.","Ujawnił, jakie kwoty były przekazywane przez poszczególnych ministrów za czasów rządów PO–PSL na rzecz m.in. fundacji Jerzego Stępnia, sędziego Trybunału Konstytucyjnego w stanie spoczynku. Użytkownik postanowił zniknąć na jakiś czas z przestrzeni publicznej. – Mój etap pracy zakończył się. Nie jest dla mnie miłe wyczytywanie wielu gróźb pod moim adresem. Uciekam z Twittera na kilka dni aż rozgrzane głowy oponentów żądne krwi trochę ochłoną. Jestem fighterem i walczakiem, ale są granice, które sprawiają, że zapala mi się lampka ostrzegawcza – czytamy w oświadczeniu.",,
Polacy pozytywnie o działalności Instytutu Pamięci Narodowej,"47 proc. Polaków dobrze ocenia działalność Instytutu Pamięci Narodowej, a 20 proc. negatywnie – wynika z najnowszego, wrześniowego sondażu Centrum Badania Opinii Społecznej. Badanie przeprowadzono w pierwszej połowie września.","„Z przeprowadzonych analiz wynika, że oceny działalności IPN są mocno upolitycznione i zależą obecnie przede wszystkim od afiliacji partyjnych respondentów” – napisał CBOS w komentarzu do wrześniowego badania działalności instytucji publicznych, m.in. IPN.Działalność IPN w większości dobrze oceniają badani deklarujący zamiar głosowania na Prawo i Sprawiedliwość (74 proc.) i Kukiz'15 (65 proc.) – podał CBOS. Natomiast większość (52 proc.) potencjalnego elektoratu Nowoczesnej ocenia ją negatywnie. Krytyczne opinie o działalność IPN - jak wynika z sondażu - dominują też wśród zwolenników Platformy Obywatelskiej (43 proc.) i Polskiego Stronnictwa Ludowego (40 proc.).",,
Jak za 11 zł  przeżyć dzień w Warszawie? Takie są oficjalne zarobki Bosaka,"„Panie Bosaku, niech pan wyjaśni, jak za 11 tysi rocznie, odkładając 7 tysi rocznie przeżyć pół dnia w naszym pięknym kraju?” – pyta publicysta Rafał Otoka-Frąckiewicz. Kontrowersje wokół zarobków lidera Konfederacji wywołuje fakt, że w swoim oświadczeniu majątkowym jako jedyne źródło utrzymania podał pracę dla kolegi z partii. Jeśli deklaracja jest prawdziwa, to – biorąc pod uwagę wysokość zarobków rocznych i zaoszczędzone środki – 37-letni poseł musiałby przeżyć w Warszawie za 11,24 złotych dziennie.","Jak ujawnił pod koniec kwietnia br. portal niezalezna.pl, poseł Konfederacji Krzysztof Bosak od 2012 r. nie miał żadnych oficjalnych źródeł utrzymania. Polityk tłumaczył wtedy, że czerpie dochody z pracy w sztabie Konfederacji (komitetu powstałego cztery miesiące wcześniej) oraz dla swojego kolegi (do 2019 r. posła wybranego z listy Kukiz’15) Roberta Winnickiego. Nie wyjaśnił jednak, na jakiej zasadzie i od kiedy zarabiał u Winnickiego. Szybko okazało się, że w sprawozdaniu z działalności biura poselskiego Roberta Winnickiego na liście pracowników i współpracowników biura Krzysztof Bosak nie figuruje.   Pytany o tę sprawę na początku listopada przez RMF FM, Bosak nie widział żadnego problemu. - To, że ktoś nie wylistowuje wszystkich swoich pracowników, nie znaczy, że ich nie ma. Reguły w tej sprawie nie są tak ścisłe – tłumaczył poseł Konfederacji.  Wątpliwości wokół zarobków Bosaka nie rozwiało oświadczenie majątkowe za rok 2019, które jako nowy poseł musiał zadeklarować i zostało ono opublikowane na stronach Sejmu. Wynika z niego, że poseł oficjalnie pobierał wynagrodzenie jedynie u Winnickiego i zarobił 11,5 tys. złotych, czyli ok. 960 złotych miesięcznie. Tak niskie dochody nie przeszkodziły w oszczędzaniu. Zadeklarowana z tego tytułu kwota to dokładnie 7 434,59 zł.  Publicysta Rafał Otoka-Frąckiewicz, zwracając uwagę na niskie deklarowane zarobki i zaoszczędzone przy tym pieniądze – zadał publicznie pytanie Bosakowi, jak to możliwe, by za taką kwotę „przeżyć pół dnia w naszym pięknym kraju?” Mimo apeli internautów – odpowiedzi nie ma.",,
Odrzucone sprawozdania Kaczyńskiego i Napieralskiego,"Państwowa Komisja Wyborcza odrzuciła sprawozdania
wyborcze dziewięciu komitetów wyborczych, w tym Jarosława Kaczyńskiego i
Grzegorza Napieralskiego, kandydujących w ubiegłorocznych wyborach
prezydenckich - podała PKW na swojej stronie internetowej.","Jak wynika z komunikatu, PKW przyjęła bez zastrzeżeń sprawozdania czterechkomitetów wyborczych: Bronisława Komorowskiego, Gabriela Janowskiego,Radosława Mazurskiego i Zdzisława Zbigniewa Podkańskiego. Ze wskazaniem na uchybienia przyjęte zostały sprawozdania komitetów:",,
Schwytały bandytów z Rimini. Policjantki z orderami od prezydenta,"Prezydent Włoch Sergio Mattarella przyznał ordery dwóm policjantkom, które aresztowały sprawców brutalnej napaści na polskich turystów w sierpniu tego roku w Rimini. Listę odznaczonych ogłosił w sobotę Pałac Prezydencki.","Łącznie prezydent Włoch przyznał 30 najwyższych odznaczeń za akty heroizmu, walkę z przestępczością i działalność społeczną.Krzyż Kawalerski Orderu Zasługi Republiki Włoskiej otrzyma funkcjonariuszka policji Francesca Romana Capaldo, która kierowała grupą operacyjną poszukującą sprawców napaści oraz gwałtu w Rimini i doprowadziła do ich aresztowania. Order dla Capaldo przyznano za „wzorcową działalność” w ramach walki z przemocą, zwłaszcza wobec kobiet, i zapobieganiu przemocy – napisano w uzasadnieniu. Taki sam order otrzyma policjantka ze specjalnej jednostki operacyjnej w Rimini Roberta Rizzo za „codzienne zaangażowanie w obronę kobiet i nieletnich ofiar wykorzystywania i przemocy”. Współpracowała z Capaldo, prowadząc działania, które doprowadziły do aresztowania sprawców ataku na Polaków i innych turystów latem tego roku nad Adriatykiem.",,
„Nie będę się wygłupiał”. Niesiołowski rezygnuje ze startu w wyborach,"Nie będę już kandydował w wyborach parlamentarnych; po 30 latach wycofuję się – powiedział Stefan Niesiołowski (PSL-UED). Jego zdaniem, PSL powinien startować wspólnie z PO tylko wtedy, gdy na tych samych listach nie będzie SLD.","– Nie będę już kandydował. Mam 75 lat, nie będę się wygłupiał, 30 lat jestem już w polityce i wystarczy – powiedział w czwartek Stefan Niesiołowski, który jest obecnie posłem klubu sejmowego tworzonego przez PSL i Unię Europejskich Demokratów. Dlatego, jak dodał, o sytuacji wyborczej może się wypowiadać jako zewnętrzny doradca. – Moja ocena jest taka, że naturalnym sojusznikiem PSL jest Koalicja Obywatelska, ale bez lewicy, czyli zarówno bez Wiosny, ale także bez pana Włodzimierza Czarzastego – podkreślił. – Nie może być tak, że osią podziału politycznego jest stosunek do szefa PO Grzegorza Schetyny – uważa Niesiołowski. Jego zdaniem, gdyby PO miała startować wspólnie z SLD, to PSL powinno budować własny blok, wraz z politykami konserwatywnymi. – Rzeczywista prawica to jest Marek Biernacki, Bogdan Zdrojewski, a ci ludzie są razem z PSL – powiedział poseł. Pytany, czy nie zmieni zdania w sprawie własnego startu w wyborach odparł: „polityk nigdy nie mówi nigdy, ale raczej nie”. Gdyby jednak miał zmienić zdanie, będzie kandydował z PSL.",,
Waluś pozostanie w więzieniu. „Jest komicznie”,"Janusz Waluś nie zostanie zwolniony warunkowo z więzienia – zdecydował minister sprawiedliwości RPA Michael Masutha. Polski emigrant odsiaduje dożywocie za zastrzelenie w 1993 r. Chrisa Haniego, jednego z liderów Południowoafrykańskiej Partii Komunistycznej.","– Zdecydowałem, że zwolnienie warunkowe sprawcy na tym etapie nie jest zalecane, a zatem jego wniosek nie został zatwierdzony – oświadczył minister Masutha w rozmowie z dziennikiem „Times”.Michał Zichlarz, polski dziennikarz i autor biografii Walusia „Zabić Haniego”, wskazał, że zabójca spodziewał się takiej decyzji. – Jest bardzo ciekawie, a nawet komicznie – powiedział kilka dni temu dziennikarzowi.Wsparcie kibiców– Trzeba będzie zbierać pieniądze na kolejne odwołanie. Koszty będą na pewno duże, bo nikt nie zrobi przecież niczego za darmo – przyznał skazany, którego także finansowo wspierają m.in. kibice Legii Warszawa i Rakowa Częstochowa.W 1993 r. polski emigrant został skazany na karę śmierci za zabójstwo politycznego aktywisty. Później zamieniono ją na dożywocie. Podczas długoletniego pobytu w więzieniu przeszedł przez specjalny program dla osadzonych, który był konieczny do skorzystania z warunkowego zwolnienie. Spotkał się m.in. z jedną z córek Haniego.",,
Putin: Nie będziemy występować w roli światowego żandarma. To dużo kosztuje,"Prezydent Rosji zarzucił Stanom Zjednoczonym naruszenie zapisów traktatu o likwidacji rakiet średniego i krótkiego zasięgu. Oskarżenie uzasadnił rozmieszczaniem w Rumunii i w Polsce elementów systemu obrony przeciwrakietowej, które „mogą zostać zastosowane także do wystrzeliwania rakiet manewrujących średniego zasięgu”. Władimir Putin zadeklarował jednak, że Rosja nie będzie „opierać się wyłącznie na muskułach wojskowych i angażować się w wyczerpujący budżet wyścig zbrojeń”. Minister obrony Siergiej Szojgu pochwalił się na tym samym spotkaniu przeszkoleniem bojowym w Syrii ponad 48 tys. żołnierzy.","Prezydent oświadczył w piątek, na posiedzeniu rozszerzonego kolegium ministerstwa obrony Rosji, że jego kraj ma suwerenne prawo do tego, by „adekwatnie reagować” na zagrożenia związane – jak to określił – „z agresywnym rozwojem infrastruktury wojskowej”, w tym infrastruktury USA w Europie. Putin zalecił wojskowym, by „w jak najdokładniejszy sposób” śledzili zmianę równowagi sił i sytuacji wojskowo-politycznej na świecie, przede wszystkim w pobliżu granic Rosji. Wymienił w tym kontekście regiony strategicznie ważne dla Rosji, jak Bliski Wschód, Półwysep Koreański, a także kontynent europejski.  „Nie będziemy opierać się wyłącznie na muskułach”  W tym ostatnim regionie – oświadczył – „w przyspieszonym tempie odbywa się wzmacnianie infrastruktury NATO i USA”. Zadeklarował, że Rosja „ma suwerenne prawo i wszelkie możliwości do tego, by adekwatnie i na czas reagować na podobne potencjalne zagrożenia”.  Zarzucił Stanom Zjednoczonym naruszenia zapisów traktatu o likwidacji rakiet średniego i krótkiego zasięgu z 1987 roku i jako przykład wymienił elementy systemu obrony przeciwrakietowej USA w Rumunii i w Polsce. Oznajmił, że w Polsce rozlokowywane są „uniwersalne amerykańskie wyrzutnie systemów obrony przeciwrakietowej”.  Ocenił, że „formalnie” są one przeznaczone dla antyrakiet, ale mogą zostać zastosowane „także do wystrzeliwania rakiet manewrujących średniego zasięgu”. Wymieniając osiągnięcia rosyjskich sił zbrojnych w mijającym roku, Putin wspomniał m.in. o „ważnym etapie przygotowania bojowego”, jakim były wspólne z Białorusią wrześniowe ćwiczenia wojskowe Zapad-2017.  Na posiedzeniu kolegium ministerstwa obrony szef tego resortu Siergiej Szojgu poinformował, że ponad 48 tys. żołnierzy rosyjskich sił zbrojnych zdobyło „bezcenne doświadczenie bojowe” w Syrii. Ponad 14 tys. z nich otrzymało odznaczenia państwowe – dodał.  Szojgu wyliczał, że w ciągu dwóch lat operacji wojskowej w Syrii rosyjskie lotnictwo wykonało 34 tys. lotów bojowych, a w trakcie operacji zabitych zostało ponad 60 tys. – jak powiedział – bojowników w Syrii. – W tym 2,8 tys. tych, którzy „pochodzili z Federacji Rosyjskiej – dodał.  Minister obrony poinformował Putina, że polecenie wycofania z Syrii kontyngentu zostało zrealizowane. Zapowiedział, że w Syrii pozostaną trzy bataliony policji wojskowej; Rosja zachowuje też dwie bazy – lotniczą w Hmejmim i morską w porcie Tartus.  Szojgu zapowiedział, że Rosja „zapewni” stałą obecność na Morzu Śródziemnym swoich okrętów nawodnych i podwodnych z precyzyjnym uzbrojeniem dalekiego zasięgu.",,
"Kobieta, która oskarżała byłego prezydenta miasta o gwałt, chce uzasadnienia wyroku","Pełnomocnik kobiety, która oskarżała byłego prezydenta Olsztyna Czesława Małkowskiego o gwałt, złożył w sądzie wniosek o uzasadnienie wyroku. Jest to niezbędne do złożenia kasacji. W piątek Sąd Okręgowy w Olsztynie prawomocnie uniewinnił Małkowskiego.","Formalnie sąd ma dwa tygodnie na napisanie uzasadnienia, ale w przypadku spraw obszernych, takich jak ta, termin ten może zostać przedłużony. Po uniewinnieniu Małkowskiego kasację zapowiadała także prokuratura, ale na razie pismo w tej sprawie do sądu nie wpłynęło. W miniony piątek, po 12 latach śledztwa i dwóch procesach, były prezydent Olsztyna Czesław Małkowski prawomocnie został uniewinniony od zarzutu zgwałcenia ciężarnej urzędniczki. Małkowski od kilku dni w lokalnych mediach opowiada o tej sprawie. W Radiu Olsztyn, odnosząc się do zapowiedzi kasacji ze strony prokuratury, powiedział, że na miejscu prokuratury zająłby się raczej fałszywymi jego zdaniem zeznaniami kobiety, która miała status pokrzywdzonej w tej sprawie. Kolejny raz zapowiedział też, że wytoczy jej proces. Małkowski przyznaje, że miał z kobietą romans, ale konsekwentnie zaprzecza, by ją zgwałcił. Pierwszy wyrok w tej sprawie wydał sąd w Ostródzie. W 2015 r. uznał on byłego prezydenta Olsztyna winnym zarzucanych mu czynów i skazał go pięć lat więzienia. Były prezydent Olsztyna przyznał się tylko do romansu z urzędniczką. Jednak z końcem grudnia 2018 r. został uniewinniony przez sąd w Olsztynie. Czesław Małkowski był prezydentem Olsztyna z SLD od 2001 do 2008 r. W czasie śledztwa i procesu dwa razy ubiegał się o fotel prezydenta, dochodził do drugiej tury wyborów i minimalnie przegrywał. Teraz jest radnym. Proces Małkowskiego toczył się za zamkniętymi drzwiami, szczegółów sprawy nie można ujawniać.",,
"Protest w stolicy: „Mama, tata do końca świata”","Kilkaset osób demonstrowało na Placu Zamkowym w Warszawie przeciwko rezolucji, która w najbliższy wtorek ma być głosowana w Parlamencie Europejskim. Zdaniem protestujących, torowałoby to drogę do adopcji dzieci przez pary homoseksualne na terenie całej Unii.","– Protestujemy przeciwko nierozsądnym ustawodawstwom, takim jak propozycja rezolucji Parlamentu Europejskiego, przyznająca przywileje mniejszościom seksualnym. Według nas tworzenie takich aktów prawnych jest niebezpieczne i nieuzasadnione. Uderza w prawa dzieci i rodzin, ponieważ jednym z postulatówjest umożliwienie homomałżeństw i homoadopcji  – powiedział przewodniczący zgromadzenia Błażej Marzoch.Podkreślał, że protest to „inicjatywa obywatelska młodych ludzi”, nie jest zaś zorganizowany przez żadną konkretną organizację.W zgromadzeniu wzięli udział m.in. przedstawiciele Stowarzyszenia Rodzin Wielodzietnych, Misji Służby Rodzinie, Młodzieży Wszechpolskiej, Prawicy Rzeczpospolitej, a także harcerze. Protest poparła Polska Federacja Ruchów Obrony Życia. Zgromadzeni mieli ze sobą biało-czerwone flagi i baloniki. Na transparentach widniały napisy m.in.: „Stop rodzinofobii”, „Dziecko jest darem nie prawem”, „Gender = śmierć”, „Siła w rodzinie”, „Nie dla seksualizacji naszych dzieci”, „Ratujmy rodzinę w ostatnią godzinę”.Skandowano m.in.: „Mama, tama - do końca świata”, „Ojciec, matka - to jest gratka”. Przekonywano, że „dziecko potrzebuje do harmonijnego rozwoju matki i ojca. W rodzinie złożonej z matki i ojca może ono utwierdzać swoją tożsamość, m.in. seksualną”.Protest na Pl. Zamkowym trwał ok. godziny. Podobne akcje zaplanowano w niedzielę również m.in. w Madrycie, Paryżu, Brukseli i Rzymie. Inicjatywa ma związek z planowanym na wtorek głosowaniem nad rezolucją Parlamentu Europejskiego dotyczącą walki z dyskryminacją ze względu orientację seksualną i tożsamość płciową. Organizatorzy protestów przygotowali też petycję do europosłów zachęcającą do odrzucenia rezolucji - w całej Europie zebrano 162 tys. podpisów, a tym ponad 50 tys. w Polsce.Organizatorzy protestu uważają, że rezolucja zmierza ku „realizacji nieuzasadnionych i zakrojonych na szeroką skalę przywilejów osobom LGBTI (lesbijki, geje, osoby biseksualne, transpłciowe i interseksualne)”.„Znając postulaty środowisk LGBTI w Europie, można być pewnym, że do pakietu takich praw będzie zaliczone prawo do zawarcia małżeństwa, posiadania dziecka, adopcji, wykonywania wszelkich zawodów, jak np. nauczyciela czy pedagoga” – przekonują organizatorzy protestu.Monika Ksieniewicz z Biura Pełnomocnika Rządu ds. Równego Traktowania podkreśliła, że rezolucja PE nie stanowi prawa - jest to jedynie zalecenie o charakterze kierunkowym, które Komisja Europejska lub państwa członkowskie mogą - ale nie muszą - wziąć po uwagę.Zwróciła uwagę, że rezolucja zawiera „miękkie” sformułowania mówiące o tym, by dołożyć starań w przestrzeganiu obecnego prawa antydyskryminacyjnego, wymianie dobrych praktyk, zbierania danych, szkolenia dla profesjonalistów i ogólnie poszerzania świadomości na temat praw osób LGBTI. Przypomniała, że polski rząd niedawno przyjął krajowy Program na rzecz równego traktowania, w którym są zapisane działania na rzecz osób LGBTI, bo ich prawa są prawami człowieka.Jak czytamy w projekcie rezolucji, dokument wzywa Komisję Europejską, państwa członkowskie oraz odpowiednie agencje do podjęcia współpracy w sprawie kompleksowej polityki ochrony praw podstawowych osób LGBTI w perspektywie pięciu do dziesięciu lat. Chodzi m.in. o opracowanie harmonogramu, strategii lub planu działania obejmujących tematy i cele określone w rezolucji.",,
Nie żyje wielu uczestników antyrządowych protestów w Iraku,"Na ulice kilku miast wyszli w piątek Irakijczycy, którzy protestowali przeciwko biedzie, korupcji i bezrobociu. Był to najbardziej krwawy dzień od początku protestów, które trwają w Iraku od początku października.","Do największych zamieszek doszło w Bagdadzie. Tysiące osób maszerowały w kierunku ściśle strzeżonej Zielonej Strefy, dzielnicy w której znajdują się budynki rządowe. – Nie prosimy o prąd, wodę, bo to władze mają nam obowiązek zapewnić. Wzywamy do rezygnacji rządu i do zmiany konstytucji – mówił jeden z protestujących Maythem. Policja użyła gazu łzawiącego, by rozpędzić protesty, a kanistry z gazem zabiły co najmniej pięć osób.Do starć doszło też w miastach na południu kraju. W dwóch z nich protestujący szturmowali siedziby władz lokalnych oraz prorządowych, szyickich bojówek. Strażnicy otworzyli ogień do demonstrantów.",,
"„GW” udostępnia zdjęcie prezesa PiS. Źródłem firma, która robi interesy w Rosji?","„Gazeta Wyborcza” opublikowała zdjęcia z monitoringu budynku przy al. Szucha w Warszawie, w który mieszka prezes Trybunału Konstytucyjnego Julia Przyłębska. Widać na nich, jak z budynku wychodzi prezes PiS Jarosław Kaczyński. Za monitoring odpowiada City Security. Prezes tej firmy Beniamin Krasicki mówił „GW” w 2013 r., że City Security od 2010 r. prowadzi interesy w Moskwie, Sankt Petersburgu i Kijowie. – Branża ochroniarska w Rosji jest całkowicie kontrolowana przez byłych funkcjonariuszy KGB i GRU – mówił wtedy gazecie informator.","W 2013 r. „Gazeta Wyborcza” opisywała kulisy dymisji szefa Kontrwywiadu Wojskowego gen. Noska. Według dziennika powodem dymisji było dopuszczenie do przetargu na ochronę lotnisk wojskowych w Malborku i Pruszczu Gdańskim firmy, która ma związki z Rosją. Chodzi o firmę City Security.„Skąd nasza obecność na rynku rosyjskim? Cztery lata temu na wakacjach w Grecji poznałem moją żonę, która jest Rosjanką. Żaden wywiad nie mógł maczać w tym palców. Ona pochodzi z Sankt Petersburga, już podczas pierwszej wizyty u jej rodziny powiedziałem, że chciałbym wejść na rynek rosyjski. I mogę powiedzieć, że to się udało” – mówił w wywiadzie dla „Gazety Wyborczej” prezes firmy Beniamin Krasicki. W zeszłym roku do składu Rady Nadzorczej City Security dołączyła  Angelika Jarosławska, o której było głośno miesiąc temu. Pochwaliła się wtedy udziałem w Międzynarodowym Forum Ekonomicznym w Jałcie. Konferencja odbywała się pod hasłem „Krym, Rosja, świat. Nowa międzynarodowa rzeczywistość”. Na Twitterze Jarosławska napisała, że „miała honor reprezentować Polskę”.Portal tvp.info pytał wtedy Ministerstwo Spraw Zagranicznych, czy wiedziało o udziale Jarosławskiej w tym forum. MSZ zaprzeczyło i poinformowało, że jej udział nie był konsultowany z tym resortem.To właśnie City Security odpowiada za ochronę apartamentu, w którym mieszka prezes Trybunału Konstytucyjnego, Julia Przyłębska. Zdjęcia z monitoringu tego budynku opublikowała dziś ""Gazeta Wyborcza"". Widać na nich jak do środka wchodzi Jarosław Kaczyński.",,
Premier Beata Szydło na unijnym szczycie w Göteborgu,"Kwestie polityki społecznej, zatrudnienia oraz dostępu do rynku pracy będą głównymi tematami piątkowego unijnego szczytu społecznego w Göteborgu, w Szwecji, w którym udział weźmie premier Beata Szydło.","Szefowa polskiego rządu przybyła do Göteborga w czwartek.  Premier Beata Szydło przedstawi na szczycie polskie osiągnięcia w zakresie polityki społecznej, odniesie się też do możliwych scenariuszy rozwoju współpracy w dziedzinie kultury i edukacji.Wiceminister spraw zagranicznych Konrad Szymański podkreślił, że szczyt w Göteborgu jest doskonałą okazją do pokazania osiągnięć polskiego rządu. Jak tłumaczył, w ostatnich dwóch latach doprowadził on do największego wzrostu transferów społecznych i zbudował model solidarności społecznej, na który składają się program Rodzina 500+ oraz zmiany w zakresie prawa pracy i płacy minimalnej. – Na pewno jest wiele elementów, którymi możemy się pochwalić i pokazać je jako przykład dobrych praktyk, z których mogą korzystać inne państwa – powiedział wiceminister. „Europejski filar praw socjalnych” Na szczycie w Göteborgu przywódcy krajów Unii Europejskiej podpiszą „Europejski filar praw socjalnych”, czyli zasady dotyczące warunków pracy, ochrony socjalnej i integracji społecznej. Komisja Europejska pracowała nad dokumentem razem ze stolicami europejskimi od ponad roku. Zasady zawarte w „Europejskim filarze” dotyczą takich kwestii jak edukacja, zatrudnienie, wynagrodzenia, równość szans bez względu na płeć. Konrad Szymański poinformował, że w trakcie negocjowania dokumentu Polska akcentowała, że w Europie jest jeden model społecznej gospodarki rynkowej, ale istnieje wiele systemów polityki społecznej. – Unia powinna podchodzić do tego zróżnicowania z pełnym szacunkiem, a filar praw socjalnych nie powinien służyć jako zastępcza baza działań legislacyjnych – powiedział Konrad Szymański. Podkreślił, że Unia ma w tej dziedzinie ograniczone kompetencje, a działania w zakresie polityki społecznej nie powinny naruszać integralności wspólnego rynku. Jak powiedział wiceminister, Polska i inne kraje Europy Środkowej widzą ryzyko, że rozwój polityki społecznej może prowadzić do naruszania swobód wspólnego rynku. – Chcielibyśmy, aby i instytucje unijne, i państwa członkowskie miały jasność co do tego, gdzie przebiega granica odpowiedzialności za to, w jaki sposób kształtować politykę społeczną – powiedział Konrad Szymański. Dodał, że w trakcie negocjacji uwzględniono postulaty Polski. „Skandaliczne” wydarzenia w Parlamencie Europejskim Beata Szydło zapowiedziała w środę, że podczas szczytu w Goeteborgu poruszy temat „skandalicznych” wydarzeń w Parlamencie Europejskim, kiedy podczas debaty eurodeputowani reprezentujący większość frakcji, wzywali polskie władze do respektowania wartości UE.„Politycy, szkalujący swój kraj na forum międzynarodowym nie są godni jego reprezentowania” – napisała wówczas na Twitterze premier. Rezolucja europarlamentu ws. praworządności w Polsce     Przyjęta w środę przez PE rezolucja stwierdza, że sytuacja w Polsce stanowi „jednoznaczne ryzyko poważnego naruszenia wartości, o których mowa w art. 2 traktatu o UE”. Eurodeputowani wyrazili zaniepokojenie zmianami w przepisach dotyczących polskiego sądownictwa. Odnieśli się także do sytuacji polskiego Trybunału Konstytucyjnego, wyrażając ubolewanie, iż nie znaleziono kompromisowego rozwiązania problemu jego należytego funkcjonowania.W rezolucji znalazło się też wezwanie do natychmiastowego „zawieszenia masowych wyrębów w Puszczy Białowieskiej” i „przestrzegania prawa do wolności zgromadzania się przez usunięcie z obecnej ustawy o zgromadzeniach zapisów dotyczących priorytetowego traktowania tzw. cyklicznych zgromadzeń cieszących się poparciem rządu”.Europarlament wezwał polski rząd do przestrzegania postanowień dotyczących praworządności i praw podstawowych zapisanych w traktatach. PE zainicjował też własną procedurę zmierzającą do uruchomienia art. 7 traktatu wobec Polski.",,
Ponad 136 tys. euro na pomoc dla rodzin ofiar katastrofy w Stonawie,"Na dwa rachunki bankowe, na które trafiają pieniądze przeznaczone dla rodzin górników, którzy zginęli w wybuchu metanu przed tygodniem w kopalni CSM w Stonawie, wpłacono do czwartku ponad 3,5 mln koron (136 tys. euro). W środę było tam 740 tys. koron.","Rachunki prowadzi Związek Świętej Barbary, który od 2004 roku zajmuje się pomocą dla sierot po górnikach, oraz Fundacja Kopalń Ostrawsko-Karwińskich (OKD). Wyższy stan na dwóch kontach związany jest z przelewami z różnych banków, które były zamknięte w czasie weekendu i świąt.Przewodnicząca Związku św. Barbary Monika Niemcova powiedziała agencji CTK, że na konto nieustannie napływają datki. – To dla nas ogromne zaskoczenie. Jesteśmy niezwykle szczęśliwi, a świadczy to, że nasza społeczność nie jest obojętna – stwierdziła. Zgromadzone pieniądze zostaną przeznaczone na pomoc dla sierot, których jest od 10 do 15. – Naprawdę nie znamy precyzyjnej liczby dzieci. To będzie musiała stwierdzić firma pośrednicząca (w zatrudnieniu polskich górników) Alpex, z którą jesteśmy w kontakcie – powiedziała przewodnicząca Związku i dodała, że zbiórka pieniędzy potrwa mniej więcej do połowy stycznia. Darczyńców jest ok. 2 tys., najczęściej wpłacali oni ok. 1 tys. koron (ok. 25 euro). Jedna z wpłat wyniosła 50 tys. koron. Na jednym koncie w czwartek w południe było 2 mln 600 tys. koron. Na drugi rachunek trafił prawie milion koron. Jak poinformowała przewodnicząca OKD Karolina Preisingerova, cała kwota będzie podzielona między rodziny ofiar katastrofy, niezależnie od liczby dzieci w gospodarstwie domowym. Także na konto tej fundacji wciąż można wpłacać pieniądze. – Dojdzie do niej wkrótce, gdy wybierzemy strategię i stopniowo zaczniemy usuwać fragmenty martwej skóry i będziemy rozpoczynać transplantację – powiedział agencji CTK ordynator Kliniki Medycyny Rekonstrukcyjnej Ladislav Petrasz. Według ordynatora chory musiał być już operowany w pierwszych godzinach hospitalizacji. Podkreślił, że przy leczeniu pacjenta współpracują traumatolodzy, specjaliści chorób płuc, okuliści i neurolodzy. – Można powiedzieć, że cały szpital jest włączony w leczenie tego pacjenta – stwierdził Petrasz. Drugi z górników ma oparzenia na ok. 10 proc. powierzchni ciała. – Jest w stanie stabilnym. Przebywa w standardowym pokoju szpitalnym – powiedziała PAP rzeczniczka szpitala Nad'a Chattova. Poinformowała, że chory komunikuje się z lekarzami, którzy zajmują się nie tylko oparzeniami, ale także innymi obrażeniami, do których doszło podczas wybuchu. Chorymi opiekuje się zespół lekarzy specjalistów z Kliniki Oparzeń i Medycyny Rekonstrukcyjnej Szpitala Uniwersyteckiego w Ostrawie. Rodziny obu rannych przebywają w szpitalu i na bieżąco dowiadują się o ich stanie. W kopalni CSM w Stonawie koło Karwiny na zachodzie Czech doszło 20 grudnia do eksplozji metanu i pożaru, w których zginęło 13 górników, w tym 12 Polaków i jeden Czech. W tydzień po katastrofie wznowiono wydobycie w kopalni. Obszar wypadku odcinają tamy, za którymi panuje bardzo wysokie, grożące wybuchem stężenie gazów. Ryzyko kolejnej eksplozji zmusiło w niedzielę sztab kierujący akcją poszukiwawczą w kopalni do przerwania prób wydobycia na powierzchnię ciał dziewięciu górników pozostających 800 metrów pod ziemią.",,
J.Kwaśniewska przeprasza M. Kamińskiego za Paryż: zapomniałam,"–  Popełniłam błąd obwiniając Mariusza Kamińskiego za
incydent w Paryżu - oświadczyła w piątek Jolanta Kwaśniewska. Wcześniej
Kwaśniewscy twierdzili, że Kamiński w latach 90. ub. wieku, podczas ich
wizyty w Paryżu, nasłał na nich „bojówki Ligi Republikańskiej, które ich
zaatakowały”.","W przekazanym PAP dzień wcześniej oświadczeniu Aleksander i JolantaKwaśniewscy napisali m.in., że Kamiński 20 lat temu, podczas ich oficjalnejwizyty w Paryżu, jako pary prezydenckiej, nasłał na nich ""bojówki LigiRepublikańskiej, które ich zaatakowały"". - Odnosimy wrażenie, że od tamtejpory kieruje nim obsesja na naszym punkcie - napisali Kwaśniewscy. W przesłanym PAP w piątek oświadczeniu Jolanta Kwaśniewska tłumaczy pomyłkędotyczącą Kamińskiego.  „Pamięć płata figle”   „W związku z dłuższym pobytem mojego małżonka za granicą, przygotowującoświadczenie odwołałam się do mojej pamięci, która spłatała mi figla.Traumatyczne wydarzenia z Paryża kojarzyły mi się z osobą pana MariuszaKamińskiego, czołowego przedstawiciela prawicy w Polsce. W dniu dzisiejszym,czytając informację pana Piotra Lisiewicza, szefa »Naszości«, z przykrościąstwierdzam, że popełniłam błąd obwiniając pana Mariusza Kamińskiego osprawstwo incydentu w Paryżu, jaki miał miejsce prawie dwadzieścia lat temu.Jest mi bardzo przykro z powodu zaistniałej pomyłki” – napisała Kwaśniewska.   Ówczesny lider „Naszości”, dziś dziennikarz „Gazety Polskiej Codziennie”Piotr Lisiewicz podkreślił, że w incydencie podczas wizyty w Paryżu w 1997 r.(Kwaśniewski był wówczas urzędującym prezydentem) brali udziałprzedstawiciele ""Naszości"" oraz Radykalnej Akcji Antykomunistycznej.Obrzucili oni parę prezydencką jajkami. Do incydentu doszło 4 maja 1997 r.,gdy prezydent RP udawał się na koncert w paryskim teatrze Champs Elysees. PiS zamierza złożyć wniosek o powołanie sejmowej komisji śledczej dotyczącejzbadania majątku Kwaśniewskich.   CZYTAJ TAKŻE:  Kwaśniewscy: działania CBA były nielegalne, jesteśmy ofiarami ataku",,
Gigantyczny kryzys w Wenezueli – po raz pierwszy czterocyfrowa inflacja,Kryzys gospodarczy narastający w Wenezueli doprowadził po raz pierwszy do czterocyfrowej inflacji – sięgnęła ona 1369 proc.,"Podczas gdy rząd prezydenta Nicolasa Maduro zaprzestał publikowania rzeczywistych danych dotyczących inflacji, jedyna wenezuelska instytucja kontrolowana przez opozycję, czyli parlament – zmarginalizowany przez Maduro – podaje, że ten rok gospodarczy zamknie się w kraju inflacją sięgającą 2000 proc.W listopadzie ceny wzrosły o 56,7 proc. Maduro tłumaczy katastrofę gospodarczą „ekonomiczną wojną”, jaką prowadzi z nim opozycja.Ekonomiści uznają, że kraj dotknęła hiperinflacja, jeśli przez kwartał miesięczna stopa inflacji przekracza 50 proc.Problem ze spłatą długuZewnętrzny dług publiczny Wenezueli wynosi ok. 150 mld dol. Restrukturyzacja takiego zadłużenia wobec zapaści gospodarczej kraju będzie trudna, zwłaszcza że z powodu nieprawidłowości wyborczych oraz rozmontowywania demokracji Waszyngton nałożył sankcje gospodarcze nie tylko na Caracas, ale też naftowego państwowego giganta PDVSA, samego Maduro i jego otoczenie. Embargo na pewne towary nałożyła na Wenezuelę również Unia Europejska.",,
Realizujemy nasz cel: z rozwoju gospodarczego mają korzystać wszyscy obywatele,"– Spełniają się marzenia dlatego, że program gospodarczy, który przygotowaliśmy i konsekwentnie realizujemy od ponad półtora roku, przynosi dobre efekty. To jest ten cel, który sobie założyliśmy, że z rozwoju gospodarczego mają korzystać wszyscy obywatele, a nie wybrane grupy interesów – tak premier Beata  Szydło komentowała w programie „Gość Wiadomości” piątkową decyzję agencji ratingowej S&P o podtrzymaniu oceny wiarygodności kredytowej Polski jako stabilnej.","Premier pytana w programie „Gość Wiadomości” TVP1 o utrzymanie ratingu Polski na poziomie „BBB+"" odpowiedziała, że program gospodarczy przygotowany przez polski rząd jest konsekwentnie realizowany od 1,5 roku i przynosi dobre efekty.– To jest przede wszystkim ten cel, który sobie założyliśmy, że z rozwoju gospodarczego mają korzystać wszyscy obywatele, a nie wybrane grupy interesów i tak się dzieje i to jest oczywiście wielka satysfakcja, ale to nie znaczy, że już dzisiaj powiedzieć, że praca się skończyła. Wręcz odwrotnie – powiedziała premier Szydło.– To, że są w tej chwili dobre wskaźniki, również dane GUS-u z ostatnich dni, to jest dobra wiadomość, ale musimy cały czas intensywnie realizować konsekwentnie to, co przygotowaliśmy – podkreśliła szefowa rządu. „Finanse publiczne są stabilne” Pytana o słowa wicepremiera Mateusza Morawieckiego, który stwierdził w sobotę, że utrzymanie perspektywy przez Agencję S&P oznacza, że agencje przestały zajmować się polityką, szefowa rządu odpowiedziała, że na początku ubiegłego roku agencje ratingowe były pod wpływem politycznych nacisków.– Opozycja polska, głównie politycy PO, swoją aktywnością w europarlamencie doprowadzili do tego, że Polska była postrzegana jako kraj niepewny, tymczasem okazało się, że konsekwencja naszych działań i program, który my przygotowaliśmy jest stabilny, finanse publiczne są stabilne – zapewniła. Ułatwienia dla przedsiębiorców Pytana o to, na jakie ułatwienia mogą liczyć przedsiębiorcy odpowiedziała, że część stosownych projektów została już zrealizowana, część jest opracowywana w rządzie, a część trafiła pod obrady parlamentu.– Na pewno tych zmian, które kierujemy i dedykujemy przedsiębiorcom będzie dużo. Konstytucja dla biznesu przygotowana przez resort pana premiera Mateusza Morawieckiego to projekt, który złożony został w parlamencie i trwają nad nim prace – wskazała Szydło. Premier przypomniała również, że dla małych przedsiębiorców i mikroprzedsiębiorców obniżony został CIT z 19 proc. do 15 proc. – W tej chwili będą wprowadzane ułatwienia w rejestracji firmy, będziemy starali się wprowadzić takie zmiany, które również pozwolą na obniżenie składek dla przedsiębiorców rozpoczynających swoją działalność i szereg innych ułatwień nawet i takich - to jest ogromna zasługa (minister cyfryzacji - red.) Anny Streżyńskiej, żeby można było przez internet bardzo prosto wiele spraw załatwić – dodała szefowa rządu.",,
"„Opozycja przenosi spór polityczny na poziom międzynarodowy”, „Na szczęście dla Polski nie zakończy się to żadnymi sankcjami”","– Bardzo niedobrze się dzieje, że opozycja parlamentarna próbuje wykorzystywać w tej debacie swoje wpływy w instytucjach międzynarodowych, bo to szkodzi Polsce, niezależnie od tego, jak nieprawdziwe są te przekazy w stronę polityków europejskich – powiedział w „Polityce przy kawie” Jacek Sasin z PiS, odnosząc się do zapowiedzianej na 13 stycznia debacie w Komisji Europejskiej na temat praworządności w Polsce. –  Na szczęście dla Polski nie zakończy się to żadnymi sankcjami, ponieważ mam nadzieję na refleksję rządu polskiego – skomentował Piotr Zgorzelski z PSL.","Jacek Sasin z PiS oraz Piotr Zgorzelski z PSL dyskutowali w „Polityce przy kawie” między innymi o krytycznych wypowiedziach polityków europejskich na temat sytuacji w Polsce. – Unia Europejska to nie jest Układ Warszawski, gdzie istnieje wielki brat i ma prawo dyktować poszczególnym państwom, jak mają urządzać swoją wewnętrzną politykę. Czasami odnoszę wrażenie, że niektórzy politycy europejscy (szczególnie politycy niemieccy) o tym zapominają i chcieliby urządzać UE na wzór Związku Sowieckiego, gdzie jest jeden hegemon, który narzuca innym swoje rozwiązania – powiedział Sasin. Jazgot i bzduryZgorzelski zauważył, że gdyby PiS  nie zaczął swojej aktywności w parlamencie od ustaw ustrojowych, być może nie byłoby tego zamieszania. – Gdybyście zajęli się tym, co obiecywaliście Polakom, czyli 500+ czy inne ustawy gospodarcze, to może nie byłoby tego całego jazgotu, który sami wywołaliście – mówił. Sasin ripostował, że „jazgot” jest nieuzasadniony, bo nic takiego złego w Polsce się nie dzieje. – Doprowadziliście do sparaliżowania sądu konstytucyjnego, wprowadzacie ustawę policyjną – wyliczał z kolei polityk PSL. – Pan bzdury opowiada. Nawet, jak jest się w opozycji, to trzeba mieć trochę odpowiedzialności. O to apeluję – odpowiedział Sasin i dodał, że rząd nie zajmowałby się  sprawami ustrojowymi, gdyby nie został do tego zmuszony. – Bo nie kto inny, jak pańska partia wespół z PO dokonała w czerwcu skoku na TK i musieliśmy to odkręcić – wyjaśnił. „Na szczęście bez sankcji”Komisja Europejska przeprowadzi 13 stycznia debatę na temat praworządności w Polsce. Zadaniem Sasina źle, że zamiast debaty w parlamencie odbędzie się debata na forum międzynarodowym. - To szkodzi Polsce – przekonywał. Zgorzelski zastanawiał się, co może dać debata europejska. – Na szczęście dla Polski nie zakończy się to żadnymi sankcjami, ponieważ mam nadzieję na refleksję rządu polskiego – ocenił polityk ludowców w TVP 1. ",,
Tusk o Rydzyku: Każdy ma prawo mówić głupoty,"Donald Tusk jest umiarkowanie zadowolony z wyniku szczytu Unii Europejskiej ws. reformy Schengen. Polsce udało się wprowadzić zapis, że
mechanizm przywracania kontroli granicznych nie będzie mógł ograniczać prawa obywateli UE do swobodnego przemieszczania się. Premier mówił też w Brukseli  o pomocy dla Grecji oraz... odniósł się do niedawnych słów o. Tadeusza Rydzyka o „totalitaryzmie” w Polsce.","– Udało się wytłumaczyć, żeby szukać mechanizmów, które nie spowodująuszczerbku dla swobody przemieszczania się obywateli UE – powiedział poszczycie premier.  Przywódcy UE wezwali w piątek Komisję Europejską, by do września przygotowała propozycje legislacyjne w sprawie mechanizmu pozwalającego, na czasowe przywracanie kontroli na granicach wewnątrz strefy Schengen, ale tylko w ostateczności i w krytycznych sytuacjach, np. dużego napływu imigrantów.Tusk dodał, że z punktu wiedzenia Polski – jako przyszłej prezydencji, najważniejsza podczas szczytu była właśnie reforma Schengen, bo to Polska poprzyjęciu propozycji przez Komisję Europejską będzie prowadzić negocjacje wtej sprawie między krajami i z Parlamentem Europejskim.  Co z Grecją?Premier mówił też o wsparciu zagrożonej bankructwem Grecji.  Według niego mało prawdopodobna jest pomoc dla tego kraju z systemu gwarancji, z budżetu unijnego EFSM. Wcześniej kilka państw członkowskich UE sprzeciwiło się temu, by wspierać Greków z budżetu wszystkich członków Unii.Tusk podkreślił, że Polska była gotowa nie blokować wsparcia Grecji z wykorzystaniem tego mechanizmu. Jednak ponieważ większość członków nie zgodziła się na to, niewiele wskazuje, by ten mechanizm mógł zostać użyty w najbliższym czasie. – To daleko odsunięta w czasie ostateczność –  mówił.Szef polskiego rządu zapowiedział, że w trakcie naszej prezydencji Polska „nie będzie występowała w roli prymusa”. Mamy działać pozytywnie, ale nie będziemy proponować własnych mechanizmów pomocy. Tusk zapowiedział natomiast, że nasz kraj będzie się przychylał do unijnych mechanizmów solidarności. – Dziś Polskę stać na to, by taką solidarność innym okazywać – dodał. „Każdy może gadać głupoty”Premier odniósł się też do spraw krajowych. Surowo ocenił wypowiedź ojca Tadeusza Rydzyka o tym, że w Polsce panuje totalitaryzm. Dyrektor Radia Maryja wygłosił taką opinię w czasie seminarium o energii odnawialnej i geotermalnej w Parlamencie Europejskim. Według Tuska ta wypowiedź jest przykra dla Polski. W jego opinii, ojciec Rydzyk złamał regułę o nie krytykowaniu naszego kraju poza jego granicami. Według szefa rządu, jest to tym bardziej bolesne, że takie słowa wypowiedziane zostały w przeddzień objęcia przez Polskę prezydencji w Unii Europejskiej. Dodał, że słowa ojca Rydzyka są tak absurdalne, że nie robią na nikim wrażenia i mogą być traktowane jako polityczna ekstrawagancja. – Każdy ma prawo do wypowiadania nawet głupot – powiedział.   Bondaryk pod lupąTusk zapowiedział też, że będzie oczekiwał szybkich i precyzyjnych wyjaśnień odszefa ABW Krzysztofa Bondaryka. –  Szef służby jest od tego, żeby byćprzezroczystym i nie sprawiać kłopotu obywatelom i przełożonemu – podkreślił, odnosząc się do doniesień piątkowej „GW”. Gazeta napisała, że „Prokuratorowi, który badałnieprawidłowości u operatora Ery, odebrano wszystkie śledztwa. Czy dlatego,że dotarł za wysoko i natknął się na podejrzaną transakcję szefa ABW Krzysztofa Bondaryka?”. Ten miał zapłacić 67 tys. zł za Audi A6, które było jegosłużbowym autem jako dyrektora w PTC. „Według prokuratora cenę znaczniezaniżono” – podaje gazeta.",,
"Franciszek pisze do prezydenta Syrii, potępia ekstremizm i terroryzm","Papież Franciszek zaapelował w liście do prezydenta Syrii Baszara el-Asada o „zagwarantowanie tego, aby w pełni przestrzegane było międzynarodowe prawo humanitarne dotyczące ochrony cywilów i dostaw pomocy”. Taką treść listu przekazał w poniedziałek Watykan.","W swym liście Franciszek apeluje o położenie kresu przemocy i pokojowe rozwiązanie konfliktu. Potępia każdą formę ekstremizmu i terroryzmu, bez względu na ich proweniencję. Domaga się też przestrzegania zasad prawa humanitarnego, tak aby ludność cywilna została otoczona ochroną i mogła dotrzeć do niej pomoc humanitarna.Przesłanie wręczył syryjskiemu prezydentowi nuncjusz apostolski w Damaszku kardynał Mario Zenari.",,
Uroczystości pogrzebowe prof. Jana Szyszki,"W Starej Miłośnie na obrzeżach Warszawy odbywają się uroczystości pogrzebowe prof. Jana Szyszki, byłego ministra środowiska i wieloletniego posła. We mszy św. w parafii Najświętszego Serca Pana Jezusa bierze udział prezydent Andrzej Duda, premier Mateusz Morawiecki, członkowie rządu i parlamentarzyści. Jan Szyszko został pośmiertnie odznaczony Krzyżem Komandorskim z Gwiazdą Orderu Odrodzenia Polski.","Obecni są także marszałek Sejmu Elżbieta Witek, marszałek Senatu Stanisław Karczewski, prezes PiS Jarosław Kaczyński. Podczas uroczystości pogrzebowej Jan Szyszko został odznaczony pośmiertnie Krzyżem Komandorskim z Gwiazdą Orderu Odrodzenia Polski za „wybitne osiągnięcia w podejmowanej z pożytkiem dla kraju działalności państwowej i publicznej”. Po mszy kondukt żałobny przejdzie na Cmentarz Rzymskokatolicki, gdzie odbędzie się ceremonia pogrzebowa. Prof. Jan Szyszko zmarł 9 października w wieku 75 lat. Był nauczycielem akademickim, profesorem nauk leśnych, autorem ponad stu publikacji naukowych z zakresu użytkowania zasobów przyrodniczych i ekologicznych. Zasiadał w Sejmie od czterech kadencji. Od początku lat 90. był działaczem Porozumienia Centrum. Do PiS wstąpił w 2001 roku. W rządzie PiS - najpierw Beaty Szydło, potem w pierwszych dniach, gdy Mateusz Morawiecki został premierem - Szyszko był szefem resortu środowiska (od 16 listopada 2015 roku do 9 stycznia 2018 r.). Formalnie kierował on tym ministerstwem trzykrotnie i był pod tym względem rekordzistą. Po raz pierwszy w rządzie Jerzego Buzka (od końca 1997 roku do połowy października 1999); po raz drugi w gabinetach Kazimierza Marcinkiewicza oraz Jarosława Kaczyńskiego (w latach 2005-2007).",,
Eurowybory:  oryginalne koalicje powalczą o mandaty,"Europosła czekają prestiż i bardzo wysokie zarobki. Wcześniej jednak musi wykonać ciężką pracę, aby ten mandat zdobyć. Już 25 maja Polacy po raz trzeci zagłosują w wyborach do Parlamentu Europejskiego. „Nie palcie komitetów, zakładajcie własne” – hasło Jacka Kuronia, opozycjonisty w czasach komunistycznych, najlepiej oddaje filozofię politycznego czynu.","Skomplikowana ordynacja wyborcza sprawia, że szansę na mandat poselski widzą też  mniejsze ugrupowania, a nawet ugrupowania bardzo małe.Dziesięć lat temu o wybór ubiegali się kandydaci z 20 komitetów. Sześć z nich startuje również w tym roku: PO, PiS, SLD-UP, PSL, Samoobrona, Partia Zieloni. Wola wyborców przez ten czas zmiotła ze sceny Unię Wolności, Ligę Polskich Rodzin, Socjaldemokrację Polską, choć politycy tych formacji działają i próbują swych sił w innych partiach. Janusz Korwin-Mikke Unię Polityki Realnej zamienił na Nową Prawicę Janusza Korwin-Mikke. To zresztą znamienne – w tych wyborach w nazwach trzech komitetów pojawia się nazwisko lidera. Tyle chociażby łączy Korwin-Mikkego, Jarosława Gowina i Zbigniewa Ziobrę. W tegorocznych wyborach startuje siedem komitetów wyborczych wyborców, dziesięć lat temu było ich pięć. Twórcom niektórych z nich nie brakowało pomysłowości w nadawaniu nazw. „Kocham Polskę” , „Naprzód Polsko – Piast”,  „Niezależni Polsce” czy „Polska Patriotyczna” bez rezultatu próbowały reprezentować Polskę w Brukseli i Strasburgu. Podobny los spotkał dwa komitety uwłaszczeniowe, które po zgłoszeniu nie zarejestrowały nawet list kandydatów. Obrońcy wędlin i raper Pięć lat temu największą niespodzianką były dwa podmioty „koalicyjne” – prawicowy i lewicowy. Ten pierwszy to „Libertas”, czyli eurosceptyczna partia związana z ogólnoeuropejskim ruchem „Libertas”. Przewodził mu irlandzki milioner Declan Ganley, w Polsce tworzyli go politycy związani wcześniej z Ligą Polskich Rodzin, Naprzód Polsko oraz Stronnictwem Piast. Ugrupowanie nie przekroczyło progu wyborczego. Lewicową hybrydą był komitet Porozumienie dla Przyszłości-Centrolewica. Tworzyły go Partia Demokratyczna, Socjaldemokracja Polska i Zieloni. Z listy startowali m.in. Dariusz Rosati, Tomasz Nałęcz, Andrzej Wielowieyski, Piotr Guział, Krystian Legierski, Józef Pinior czy Marek Borowski. W tym wypadku również nie było sukcesu wyborczego. Mandaty zdobyli kandydaci wielkich partii: PO, PiS, SLD-UP i PSL.                                                    (fot. naprawimyto.org / oburzeni.org.pl) W tym roku wyobraźnię wielu wyborców pobudziły komitety „Oburzeni” oraz „Obrony Wędlin Tradycyjnych”. Na pewno w społeczeństwie oburzonych nie brakuje, a i obrońców wędlin tradycyjnych jest bez liku. Tylko, że ugrupowania miały kłopoty z rejestracją list kandydatów, co skończyło się politycznym  fiaskiem, jeszcze przed wyborami.Ciekawie prezentował się też komitet „Naprawimyto.org”, który nawiązuję do piosenki rapera Grubsona „Naprawimy to”. Protest song ma na Youtube 1,8 mln odsłon. Założyciele komitetu odwołują się do fali sprzeciwu, jaką wywołała sprawa ACTA. Jak głosi oświadczenie: „Większość z Was odpycha od siebie zrobienie czegoś dobrego dla innych, niczym dwa takie same bieguny magnesu. A dlaczego by nie zamienić jednej strony na biegun przeciwny?”. Komitet też miał kłopoty z rejestracją list kandydatów. Wielkie powroty?Oprócz niespodzianek w nazwach komitetów, tegoroczne wybory mogą stać się okazją do wielkich powrotów. Bezpłatny czas antenowy w mediach publicznych może się przydać kandydatom przed jesiennymi wyborami samorządowymi, a także przyszłorocznymi do parlamentu.Na listach można oto znaleźć polityków znanych, choć już mniej aktywnych. Z Europy Plus-Twój Ruch kandydują Krzysztof Makowski i Grzegorz Kurczuk. To dawni działacze SLD, którzy przez pewien czas byli nawet „baronami” Sojuszu – Makowski w Łódzkiem, a Kurczuk w Lubelskiem. Ten ostatni był ministrem sprawiedliwości w rządzie Leszka Millera. Z kolei Krzysztof Makowski w tym czasie był wojewodą łódzkim. Z komitetu startuje również Paweł Piskorski, były prezydent Warszawy, kiedyś polityki Unii Wolności i Platformy Obywatelskiej. Szefuje Stronnictwu Demokratycznemu – partia jest nieduża, ma jednak wiele nieruchomości z czasów PRL, gdy była akceptowalnym przez komunistów ugrupowaniem opozycyjnym. Z katowickiej listy EP-TR kandyduje również Andrzej Potocki, dawny polityk Unii Wolności. Jako rzecznik prasowy UW miał szczególnie dużo pracy w czasie turbulentnej koalicji ASW-UW, która trwała w latach 1997-2000.                                                    Janusz Korwin-Mikke (fot. wikipedia.org) Oczywiście w wyborach startuje Janusz Korwin-Mikke. Jako śląska „jedynka” „Nowej Prawicy – Janusza Korwin-Mikke”, znany publicysta próbuje zdobyć mandat poselski. W swej wieloletniej działalności publicznej posłem był raz. Został wybrany w 1991 r., ale w 1993 r. prezydent Lech Wałęsa rozwiązał parlament. Niektórzy mogą nie wierzyć, że w ciągu ćwierćwiecza polskiej wolności Janusz Korwin-Mikke tylko przez dwa lata był zawodowym politykiem.Wielkie powroty również w SLD. Startuje bowiem Jolanta Banach, była wiceminister gospodarki i pełnomocnik rządu Leszka Millera ds. osób niepełnosprawnych. Startuje też Małgorzata Ostrowska, była wiceminister skarbu państwa w rządzie Leszka Millera, wieloletnia posłanka. Była oskarżona o korupcję, ale sąd ją uniewinnił. Kandyduje też Jerzy Jaskiernia („stróż prawości” jak śpiewał Kazik w piosence „12 gorszy”), minister sprawiedliwości w rządzie Józefa Oleksego, wieloletni poseł. Wózek golfowy i Teletubiś zaprowadzą do Strasburga?Wśród znanych nazwisk na listach ludowców jest była wicemarszałek Sejmu Ewa Kierzkowska. Nie udało się jej ponownie dostać do Sejmu w ostatnich wyborach, teraz próbuje sił w wyborach do Parlamentu Europejskiego. Skonfliktowana z prezesem PSL Januszem Piechocińskim, Kierzkowska w polityce krajowej nie ma dużego pola do popisu. Kandyduje również Erwina Ryś-Ferens, znana sportsmenka dotychczas działała w sejmiku mazowieckim. Z poziomu regionalnego chce przenieść się na poziom europejski.Prawo i Sprawiedliwość też przyszykowało polityczne niespodzianki. Na listach znalazł się Karol Karski, były poseł i wiceszef MSZ. Polityk miał kłopoty po oskarżeniach o zniszczenie wózka golfowego w hotelu na Cyprze. Jest i Marek Jurek, lider Prawicy Rzeczypospolitej, były marszałek Sejmu. Polityk zrezygnował z funkcji i odszedł z PiS po konflikcie z Jarosławem Kaczyńskim w związku z poprawkami do Konstytucji o ochronie życia poczętego. Kandyduje także Marian Piłka, dawny przewodniczący Zjednoczenia Chrześcijańsko-Narodowego. Też był posłem PiS, który odszedł z partii biorąc stronę Marka Jurka. Jest także Zdzisław Podkański, minister kultury w rządzie Włodzimierza Cimoszewicza, wieloletni szef ludowców na Lubelszczyźnie. Jego „szable” w terenie przez wiele lat wiele znaczyły w Polskim Stronnictwie Ludowym. Po latach uznał jednak, że ludowcy zliberalizowali się za bardzo i założył PSL „Piast”, znane ostatecznie jako Stronnictwo „Piast”.                                                    (fot.  PAP/Bartłomiej Zborowski) Z list Solidarnej Polski startuje Ewa Sowińska. Lekarz, była posłanka Ligi Polskich Rodzin przez dwa lata pełniła funkcję Rzecznika Praw Dziecka. Kontrowersje wywołał wywiad, z którego miały wynikać wątpliwości Sowińskiej na temat tożsamości płciowej i orientacji seksualnej Tinky-Winky – postaci z bajki „Teletubisie”.  Torebka, którą nosi stworek w popularnym programie dla dzieci przyczyniła się do tego, że o Rzecznik Praw Dziecka mówiła większość serwisów informacyjnych.Kandyduje też Janusz Dobrosz. Jako ludowiec zasiadał w Sejmie kontraktowym. W sumie posłem był przez 16 lat. Po wielu latach z PSL przeszedł do Ligi Polskich Rodzin, jako przedstawiciel LPR był wicemarszałkiem Sejmu.  Ponadto, do europarlamentu kandydował z list Libertasu. Krótko przewodził też partii Naprzód Polsko. Teraz autor książki „Zniewalanie Polski” znów próbuje zaistnieć na politycznej scenie.",,
„Kwestią odszkodowań za aferę reprywatyzacyjną powinno zajmować się miasto”,"– Rafał Trzaskowski jest dojrzałym i odpowiedzialnym kandydatem na prezydenta Warszawy i uważam, że jako duet udźwigniemy ten ciężar, jakim jest zarządzanie Warszawą. Bo to nie jest łatwe miasto. To miasto duże i pełne wyzwań – mówił kandydat na wiceprezydenta Warszawy, Paweł Rabiej (Nowoczesna) komentując w „Gościu Wiadomości” kampanię wyborczą. – Jestem zwolennikiem tego, aby kwestią odszkodowań za aferę reprywatyzacyjną zajmowało się miasto – dodał.","Paweł Rabiej przekonywał, że Koalicja Obywatelska w skład, której wchodzą Platforma Obywatelska i Nowoczesna to „nowa jakość w polskiej polityce”. Kandydat na wiceprezydenta Warszawy chwalił Rafała Trzaskowskiego (PO), który walczy o władzę nad stolicą Polski. – Jest dojrzałym i odpowiedzialnym kandydatem. jako duet udźwigniemy ten ciężar, jakim jest zarządzanie Warszawą. Bo to nie jest łatwe miasto. To miasto duże i pełne wyzwań – mówił Rabiej. Zdaniem polityka duet Trzaskowski-Rabiej „dźwignie Warszawę na nowym poziom rozwoju”. – Połączenie jego odpowiedzialności i mojego dynamizmu może dać bardzo dobry rezultat – stwierdził. Miasto powinno pomóc ofiarom  Rabiej podtrzymał swoje słowa sprzed kilkunastu miesięcy o tym, że po 12 latach władania stolicą PO brakuje pomysłów na zarządzanie Warszawą. Przyznał, że sam jest zwolennikiem jak najszybszej wypłaty odszkodowań ludziom pokrzywdzonych przez „łowców kamienic”.Na pytanie, co powiedziałby Rafałowi Trzaskowskiemu, który nie zadeklarował podobnego rozwiązania, stwierdził: „Rafał Trzaskowski jest z PO i jak sądzę to słuszna lojalność wobec własnej partii”. – Ja mogę sobie pozwolić na dalej idące kwestie. Jestem zwolennikiem tego, aby kwestią odszkodowań za aferę reprywatyzacyjną zajmowało się miasto – mówił.",,
Ukraińskie MSZ oburzone polską ustawą. Liczy na senatorów,"MSZ Ukrainy wyraziło głębokie zaniepokojenie w związku z przyjętą przez Sejm ustawą, która umożliwia wszczynanie postępowań karnych za negowanie zbrodni ukraińskich nacjonalistów. Wyraziło nadzieję, że Senat „okaże mądrość polityczną” w tej kwestii.","„Przykro nam, że ukraińska tematyka po raz kolejny jest wykorzystywana w polityce wewnętrznej Polski, a tragiczne stronice wspólnej historii są nadal upolityczniane” – głosi komentarz ukraińskiej dyplomacji opublikowany w piątek wieczorem.MSZ w Kijowie oświadczyło, że strona ukraińska „kategorycznie sprzeciwia się kolejnej próbie narzucenia jednostronnego traktowania wydarzeń historycznych, w tym użyciu w oficjalnym dokumencie Rzeczypospolitej Polskiej niepoprawnej nazwy części terytorium współczesnej Ukrainy”.– Chcielibyśmy przypomnieć autorom projektu ustawy, że Ukraińcy, jak i Polacy, doznali ogromnych cierpień ze strony totalitarnych reżimów w latach drugiej wojny światowej, a także z oddaniem walczyli o wolność swojej ojczyzny – czytamy.„W tym kontekście niezwykłe zaniepokojenie wywołuje zamiar przedstawienia Ukraińców wyłącznie jako »zbrodniczych nacjonalistów« i »kolaborantów III Rzeszy«” – podkreślono w komunikacie.",,
Patryk Jaki do wiceprzewodniczącej PE: Zarzut brzmi groteskowo,"Groteskowo brzmi zarzut upolitycznienia wyboru sędziów w Polsce, kiedy w naszym kraju sędziów wybiera Krajowa Rada Sądownictwa, której większość stanowią sędziowie, gdy tymczasem w Niemczech sędziów do pięciu najważniejszych sądów wybierają politycy – napisał w liście otwartym do wiceprzewodniczącej Parlamentu Europejskiego niemieckiej poseł Katariny Barley.","Katarina Barley  komentując reformę wymiaru sprawiedliwości w Polsce w rozmowie z Deutsche Welle oznajmiła, że szokują ją działania polskiego rządu, które „niczym nie różnią się od działań władzy komunistycznej”.   – Bo stanowisko: „tylko ja mam rację, a każdy, kto mnie krytykuje, jest kłamcą, zdrajcą, przestępcą i musi być ukarany” to podejście charakterystyczne dla władzy totalitarnej – oznajmiała.  Na jej słowa odpowiedział w liście otwartym zamieszczonym na Facebooku europoseł PiS Patryk Jaki. Polityk zaznaczył, że słowa Barley przyjął ze zdumieniem.  „Jako poseł do Parlamentu Europejskiego z kraju, który przez ok. 50 lat znajdował się pod okupacją sowiecką, muszę stanowczo zaprotestować (…) Z licznych badań wynika, że totalitarne reżimy komunistyczne pochłonęły przynajmniej kilkadziesiąt milionów ofiar na całym świecie. W Polsce po zakończeniu II Wojny Światowej komunistyczni oprawcy mordowali i brutalnie prześladowali przeciwników politycznych” – napisał. „Rozpoczętą przez Niemcy zagładę polskiego społeczeństwa po 1945 roku kontynuowali komunistyczni oprawcy. Na marginesie Pani porównania obecnej Polski do systemu totalitarnego, pragnę dodać, że przez niemiecką agresję, moja Ojczyzna straciła nie tylko prawie 6 mln obywateli (w tym 3 mln Żydów) ale również prawie 40% swojego majątku z 1939 roku, za co Pani państwo do dziś nie zapłaciło nawet jednej złotówki” – czytamy we wpisie Jakiego.  Dalej dodał, że stwierdzenie niemieckiej deputowanej „sędziowie mają być karani dyscyplinarnie za stosowanie prawa unijnego zamiast polskiego, podkopuje to wszystkie fundamenty, na których opiera się UE”, nie jest zgodne z prawdą.   „Ta opinia jest ciekawa, szczególnie w świetle wyroku Niemieckiego Trybunału w Karlsruhe, który badał zgodność Traktatu Lizbońskiego z ustawą zasadniczą jeszcze zanim Niemcy zakończyły proces ratyfikacji traktatu. 30 czerwca 2009 r. sędziowie w Karlsruhe orzekli, że nowy unijny traktat jest zgodny z niemiecką ustawą zasadniczą, podkreślono jednak konieczność zachowania proporcji między kompetencjami instytucji UE oraz państw członkowskich. Trybunał zastrzegł sobie prawo do kontrolowania aktów prawnych Unii w zakresie podziału kompetencji i zasady subsydiarności” – tłumaczy.   „Dobrze by było, żeby zanim postawi Pani taki zarzut Polsce, najpierw zapoznała się z doktryną orzeczniczą we własnym kraju” – dodaje.",,
Prezydent Ukrainy apeluje o przysłanie okrętów wojennych NATO na Morze Azowskie,"Prezydent Ukrainy Petro Poroszenko wezwał kraje członkowskie NATO, a zwłaszcza Niemcy, do rozmieszczenia okrętów wojennych na Morzu Azowskim w celu wsparcia jego kraju w konfrontacji z Rosją. Wskazał, że Władimir Putin chce „zająć jego kraj”.","– Niemcy są jednym z naszych najbliższych sojuszników; mamy nadzieję, że kraje członkowskie NATO są obecnie gotowe do wysłania okrętów na Morze Azowskie w celu udzielenia pomocy Ukrainie i zapewnić jej bezpieczeństwo – powiedział Poroszenko w wywiadzie dla niemieckiego dziennika „Bild”. Prezydent Ukrainy uważa, że Władimir Putin „chce ni mniej ni więcej tylko okupować to morze (Azowskie). Jedynym językiem, który rozumie, jest jedność świata zachodniego”.Poroszenko podkreślił, że Ukraina nie może „akceptować takiej agresywnej polityki Rosji”. – Najpierw był Krym, późnej wschód Ukrainy, a teraz chce Putin Morza Azowskiego – podkreślił. Zasugerował, że „Niemcy powinny zadać sobie pytanie, co następnie zrobi Putin, jeśli go nie zatrzymamy”.Wyraził pogląd, że prezydent Rosji „chce powrotu byłego imperium rosyjskiego”. – Krym, Donbas; on chce całej Ukrainy – przekonywał. – Jako rosyjski car, to, czego on chce, jego imperium, nie może funkcjonować bez Ukrainy. On nas uważa za kolonię – dodał ukraiński prezydent. Poroszenko zakończył wywiad apelem do niemieckiej kanclerz Angeli Merkel. – W 2015 r. uratowała już nasz kraj negocjacjami w Mińsku i mamy nadzieję, że udzieli nam jeszcze raz podobnie silnego wsparcia, razem z naszymi innymi sojusznikami – zaznaczył.",,
