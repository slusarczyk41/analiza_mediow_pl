Niemiecki biznes broni Nord Stream 2 i krytykuje amerykańskie sankcje na Rosję,"Komisja Wschodnia Niemieckiej Gospodarki opowiedziała się w czwartek za realizacją projektu Nord Stream 2, jako korzystnego dla Europy i skrytykowała uchwaloną przez amerykańską Izbę Reprezentantów ustawę o sankcjach wobec firm współpracujących z Rosją.","– Nord Stream 2 poprawi zaopatrzenie Europy w gaz i pomoże nam wyrównać ubytki w dostawach tego surowca będące następstwem spadającego wydobycia w UE, a tym samym przyczyni się do stabilizacji cen – powiedział dziennikarzom w Berlinie Michael Harms, dyrektor zarządzający Komisji Wschodniej reprezentującej ponad 200 firm utrzymujących kontakty handlowe z Europą Wschodnią.– Kto myśli zgodnie z regułami gospodarki rynkowej, nie może być przeciwko Nord Stream 2 – zaznaczył Harms. – Odrzucamy próby upolitycznienia tego projektu – dodał niemiecki przedsiębiorca. Jego zdaniem Nord Stream 1 okazał się „absolutnym sukcesem”. – Gaz z tej magistrali dociera do każdego zakątka UE - zauważył.Harms uznał za zagrożenie dla rozwoju europejskiej gospodarki plany amerykańskich sankcji przeciwko Rosji naruszające jego zdaniem interesy niemieckich i europejskich firm handlujących z Rosją.Ostrzegł, że w przypadku wejścia w życie nowych przepisów, ucierpiałyby wszystkie międzynarodowe koncerny uczestniczące w modernizacji i utrzymaniu rosyjskich gazociągów eksportujących gaz do Europy.Niemiecki biznes opowiada się - w przeciwieństwie do rządu w Berlinie – za stopniowym znoszeniem sankcji wobec Rosji, wraz z postępami procesu pokojowego we wschodniej Ukrainie. Wzrost obrotów handlowych o 22 proc. odnotowano w relacjach z Ukrainą.Komisja Wschodnia Niemieckiej Gospodarki jest wpływowym lobby firm handlujących z Rosją i innymi krajami Europy Wschodniej. Istnieje od 1952 roku.",,
"Staruszek udał się po zakupy, zabłądził i przejechał 400 km","85-letni mężczyzna pobłądził na niemieckich drogach i wyprawę po zakupy zakończył 400 km od domu. Media informują, że stracił prawo jazdy.","Do zdarzenia doszło w poniedziałek rano. 85-latek z Bremy, leżącej na północy Niemiec, chciał się wybrać autem po zakupy. Gdy nie wracał przez kilka godzin, rodzina zaniepokoiła się. Okazało się, że mężczyzna jest prawie 400 km od domu.Wieczorem został zatrzymany na autostradzie w Hesji w środkowych Niemczech. Na auto jadące wolno autostradą A5 zwrócili uwagę inni uczestnicy ruchu. Kierowca jednego z tirów jechał za 85-latkiem z włączonymi światłami ostrzegawczymi, zabezpieczając wlekący się pojazd.Wezwano policję. Funkcjonariusze wyprzedzili samochód emeryta i zasygnalizowali, że ma za nimi jechać. 85-latek ignorował jednak te sugestie. Później tłumaczył, że trasa wyznaczona przez policjantów „nie była zgodna z jego planami” – informuje telewizja Deutsche Welle.Starszego mężczyznę udało się zatrzymać dopiero na bocznym pasie autostrady w Ober-Moerlen. Stracił prawo jazdy. Funkcjonariusze powiadomili rodzinę emeryta, a on sam trafił do szpitala na badania.",,
Samolotem na mecz. „Wykonywanie zadań państwa”,"Jedna z podróży Donalda Tuska została opisana w rządowej dokumentacji jako „wykonywanie zadań państwa”, a ówczesny premier poleciał wtedy na mecz charytatywny organizowany przez TVN. Zamiast samolotu rodzina Tusków wykorzystywała do prywatnych celów samochód, który należał do Platformy Obywatelskiej i został sfinansowany z partyjnych pieniędzy – mówi były dziennikarz Michał Krzymowski, który kilka lat temu opisywał loty polityka do Trójmiasta. Jak zaznaczył, „Tusk traktował samolot jak taksówkę”.","Donald Tusk jako premier odbył 281 lotów do Gdańska; odbył też szereg podróży do krajów atrakcyjnych turystycznie i jeździł tam z żoną – przypomniał prezes PiS Jarosław Kaczyński. Zapewnił, że PiS „zajmie się” kwestią lotów byłego premiera. Podczas konferencji Marszałek Sejmu Marek Kuchciński poinformował, że w związku z wątpliwościami co do zasadności jego lotów w piątek zrezygnuje z urzędu.Wicerzecznik PiS Radosław Fogiel po oświadczeniu Kuchcińskiego i Kaczyńskiego zaprezentował – jak wskazywał – bardzo długa listę lotów byłego premiera i byłej premier Ewy Kopacz.W rozmowie z wp.pl były dziennikarz Michał Krzymowski stwierdził, że były premier Donald Tusk samoloty rządowe traktował „jak taksówkę”. Jak przypomniano, dziennikarz „wyliczył, że w jeden rok rządowy embraer zawoził Tuska do Gdańska lub go z niego odbierał 50 razy”. Kosztowało to co najmniej 1,3 mln zł”. „Zdarzały się weekendy, podczas których premier wylatał równowartość nowego mercedesa” – napisano wtedy w artykule.– Donald Tusk uznawał, że wygodne jest to, że może wyjść z Kancelarii Premiera, a samolot będzie do jego dyspozycji. To była kwestia wygody i komfortu – mówi Krzymowski.",,
Uroczystość św. Floriana – patrona strażaków,"W sobotę Kościół katolicki w Polsce obchodzi uroczystość św. Floriana, który jest czczony w całej Polsce głównie jako patron strażaków. Jego figurę umieszczano bardzo często w miastach, by chronił je od pożaru.","W katedrze św. Floriana na warszawskiej Pradze tradycyjnie zostanie odprawiona uroczysta msza św. w intencji strażaków. Św. Florian, żołnierz i męczennik, jest czczony w całej Polsce głównie jako patron strażaków; święty ma chronić podczas klęsk pożaru, powodzi i sztormów. Za swojego patrona uważają go również hutnicy, kominiarze, garncarze i piekarze. Ma to swoje źródło w XVI w., kiedy pożar strawił tę część Krakowa, w której znajduje się dzielnica Kleparz. Ocalała jedynie wystawiona na Kleparzu okazała świątynia, właśnie z relikwiami św. Floriana. Został on pierwszym patronem Krakowa. Święty Florian był legionistą rzymskim w czasach cesarza Dioklecjana. Podczas prześladowań chrześcijan został aresztowany wraz z 40 żołnierzami i przymuszony do złożenia ofiary bogom. Wobec stanowczej odmowy wychłostano go i poddano torturom. Jego ciało odnalazła Waleria i z czcią je pochowała. Nad jego grobem wystawiono z czasem klasztor i kościół benedyktynów, objęty potem przez kanoników laterańskich. Do dnia dzisiejszego jest ośrodkiem życia religijnego w Górnej Austrii. Św. Florian jest patronem archidiecezji wiedeńskiej. W roku 1184 na prośbę księcia Kazimierza Sprawiedliwego, syna Bolesława Krzywoustego, Kraków otrzymał znaczną część relikwii św. Floriana. W delegacji odbierającej relikwie miał się znajdować także bł. Wincenty Kadłubek, późniejszy biskup krakowski. Ku ich czci wystawiono w dzielnicy miasta, zwanej Kleparz, okazałą świątynię. Kiedy w 1528 r. pożar strawił tę część Krakowa, ocalała jedynie ta świątynia. Odtąd zaczęto św. Floriana czcić w całej Polsce jako patrona podczas klęsk pożaru, powodzi i sztormów. Kraków jeszcze dzisiaj obchodzi pamiątkę św. Floriana jako święto. Florian jest patronem Austrii i Bolonii oraz Chorzowa. W Warszawie pod wezwaniem św. Floriana jest katedra warszawsko-praska. Relikwie św. Floriana miały zastąpić utracone relikwie św. Wojciecha i Pięciu Braci Męczenników. Kult nowego patrona Polski, św. Stanisława – kanonizowanego w 1253 roku – spowodował, że kult św. Floriana zszedł na drugi plan. W ikonografii św. Florian przedstawiany jest jako gaszący pożar oficer rzymski z naczyniem. Czasami jako książę - bywa, że w ręku trzyma chorągiew. Jego atrybutami są: kamień młyński u szyi, kolczuga, krzyż, czerwony i biały krzyż, miecz, palma męczeńska, płonący dom, orzeł, tarcza, zbroja. Rzeźby św. Floriana można spotkać najczęściej na Górnym Śląsku. Stawiane były z reguły w celu „pilnowania” hut.",,
Prezes Gersdorf: o sądach nie można stale mówić źle i wyłącznie źle,"– Sądy nie mogą być wciągane w wir gier politycznych, nie można stale mówić o nich „źle i wyłącznie źle” – podkreślała I prezes Sądu Najwyższego Małgorzata Gersdorf podczas czwartkowych obchodów 100-lecia SN na Zamku Królewskim w Warszawie.","Czwartkowe uroczystości na Zamku Królewskim były drugą częścią obchodów 100-lecia Sądu Najwyższego. Wzięli w nich udział – poza sędziami SN – m.in. przedstawiciele Sejmu, Senatu i Krajowej Rady Sądownictwa, prezesi: Naczelnego Sądu Administracyjnego, NIK i Prokuratorii Generalnej RP oraz Rzecznik Praw Obywatelskich a także przedstawiciele stowarzyszeń sędziowskich. Obecni byli również przedstawiciele międzynarodowych organizacji, skupiających europejskie instytucje sądownicze.– Należy dbać o wartość, jaką stanowi niezależne polskie sądownictwo, na czele z Sądem Najwyższym  – mówiła Gersdorf do uczestników uroczystości. –Sądy nie mogą być wciągane w wir gier politycznych; państwo nie ma bowiem większej siły niż moc jego prawa – podkreślała. Stulecie Sądu NajwyższegoW środę w gmachu SN odbyła się pierwsza część obchodów, w której udział wzięli sędziowie SN i sędziowie w stanie spoczynku, a także jego pracownicy. Wręczono wówczas okolicznościowe medale pamiątkowe; otwarto także wystawę pt. „100-lecie Sądu Najwyższego i sądownictwa powszechnego”.Formalnie stulecie Sądu Najwyższego przypadało 1 września br. Uroczysta inauguracja działalności sądów królewsko-polskich, rozpoczynająca zarazem istnienie Sądu Najwyższego, odbyła się 1 września 1917 r. w sali frontowej Pałacu Rzeczypospolitej (Krasińskich) w Warszawie.Wcześniej 18 lipca 1917 r. tymczasowe przepisy o urządzaniu sądownictwa wydała Tymczasowa Rada Stanu Królestwa Polskiego. Był to organ ustanowiony w styczniu 1917 r. przez niemieckie oraz austro-węgierskie władze okupacyjne – jako realizacja aktu 5 listopada 1916 r., który zawierał obietnicę powstania „samodzielnego Królestwa Polskiego” i tworzenia polskiej armii, związanej z państwami centralnymi. Według tych przepisów, na czele sądownictwa miał się znaleźć Sąd Najwyższy, jako sąd kasacyjny. „Toga to nie ubiór dla ludzi ceniących święty spokój”Mogą odebrać nam niezależność tego sądu, mogą zniszczyć gwarancje niezawisłości, ale nikt i nic nie jest w stanie przekreślić naszej niezawisłości wewnętrznej – powiedziała w środowym wystąpieniu do sędziów Sądu Najwyższego I prezes tego sądu Małgorzata Gersdorf.Wystąpiła ona podczas pierwszej części uroczystości z okazji 100-lecia Sądu Najwyższego. Mówiąc o „wewnętrznej niezawisłości”, powiedziała: „Wzywam, proszę i nawołuję, abyśmy się jej wszyscy trzymali”.– W przeciwnym razie kiedyś, gdy już nasze postaci zostaną jedynie cienką warstewką tuszu odciśniętego na kartkach papieru, na których wydrukowano nasze postanowienia, wyroki i uchwały, nikt nie wspomni nas z szacunkiem, na jaki we własnych oczach dzisiaj zasługujemy – dodała Gersdorf w wystąpieniu.Jak mówiła I prezes, dzieje SN „skłaniają do namysłu nad gotowością poświęcenia własnych interesów dla dobra ogółu”. – Będąc sędzią, nie można się nikomu nie narazić – toga to nie ubiór dla ludzi ceniących komfort psychiczny i święty spokój. Dlatego proszę: nie zwracajmy uwagi na syrenie śpiewy polityków; nie uciekajmy też od stosowania prawa w formalizm niezrozumiałych, lecz dla każdego wygodnych uzasadnień – apelowała.",,
„UE nie ma żadnych kompetencji jeśli chodzi o politykę dotyczącą aborcji”,– Unia Europejska nie może ingerować w politykę krajów UE dotyczącą aborcji i opieki zdrowotnej – stwierdziła unijna komisarz ds. sprawiedliwości i równouprawnienia płci. Vera Jourowa w taki sposób rozpoczęła debatę w Parlamencie Europejskim dotyczącą praw kobiet w Polsce.,"Debata rozpoczęła się wystąpieniem unijnej komisarz ds. sprawiedliwości i równouprawnienia płci Very Jourowej. – Poszanowanie praw kobiet i równość płci to jeden z podstawowych elementów integracji europejskiej, jednakże UE nie ma żadnych kompetencji, jeśli chodzi o politykę dotyczącą aborcji i nie może interweniować w tego typu sprawach – powiedziała Jourova.Jej wystąpienie zostało zagłuszone przez okrzyki zwolenniczek liberalizacji przepisów aborcyjnych. Polskie aktywistki wsparły między innymi feministki z ukraińskiej organizacji FEMEN. Z protestującymi kobietami solidaryzowali się także europarlamentarzyści Platformy Obywatelskiej. Kobiety nie są towaremGłos w sprawie kobiet zabrała europosłanka PO Barbara Kudrycka. Zwracając się do polityków PiS powiedziała, że „kobiety nie są towarem do spłaty zobowiązań wyborczych”. Odniosła się także do czarnego marszu, który w poniedziałek przeszedł ulicami polskich miast. – Dziesiątki tysięcy Polek wyszło w poniedziałek z transparentami na ulice. Silne, solidarne, nieprzejednane. Ten czarny masz poruszył świat, poruszył też Parlament Europejski, bo nie był tylko sprzeciwem wobec okrutnego projektu ustawy o aborcji  – mówiła Kudrycka. Temat zastępczy Na głosy przeciwników zaostrzenia prawa aborcyjnego odpowiadał między innymi Marek Jurek z Prawicy Rzeczpospolitej. Wskazywał, że Karta Praw Podstawowych mówi, że każdy człowiek ma prawo do życia i nikt nie może być skazany na śmierć ani przez państwo, ani przez osoby prywatne. – Ja rozumiem, że pan pogardza tymi 500 tysiącami Polaków, którzy podpisali ten projekt ustawy – mówił Marek Jurek. Jego wystąpienie wsparła Jadwiga Wiśniewska z Prawa i Sprawiedliwości. Podkreślała, że dyskusja, która przetacza się przez Parlament Europejski jest bezprzedmiotowa, bo dotyczy ustawy, której nie ma i spraw, co do których Unia Europejska nie ma uprawnień. Mówiła także o sytuacji kobiet w Polsce. Podkreślała, że Polska jako jeden z pierwszych krajów uznała prawa wyborcze w kobiet, różnica pomiędzy wynagrodzeniami kobiet i mężczyzn są najmniejsze w Europie, a rząd wdrożył program wspierania rodzin.– Okazuje się, że oburza państwa to, że polscy obywatele wnieśli do parlamentu polskiego projekt w kwestii ochrony życia. Czyli parlament unijny chciałby odebrać prawo obywatelom do obywatelskiej inicjatywy? Prawdy nie zakrzyczycie – dodała Wiśniewska. O Polsce po raz trzeciDebata europarlamentu to pokłosie decyzji Sejmu RP, który postanowił, że będzie pracował nad obywatelskim projektem komitetu „Stop aborcji”. Projekt ten przewiduje niemal całkowity zakaz przerywania ciąży. Posłowie odrzucili natomiast projekt liberalizujący przepisy aborcyjne przygotowany przez komitet „Ratujmy kobiety”. W piątek projekt komitetu „Stop aborcji” został negatywnie zaopiniowany przez komisję.To już trzecia debata na temat Polski w tym roku.",,
"Rulewski: Wychodzę z klubu parlamentarnego PO, przeszkadzają mi elementy lewicowe","Nie mogę kontynuować misji w klubie parlamentarnym PO, dlatego wychodzę z niego; nie mogę wspierać Koalicji Europejskiej, przeszkadzają mi elementy lewicowe – powiedział w Polsat News senator Platformy Obywatelskiej Jan Rulewski.","– Nie mogę kontynuować misji w klubie parlamentarnym PO, wychodzę dziś z klubu parlamentarnego. Ja takiej Koalicji Europejskiej wspierać nie mogę, przeszkadzają mi elementy lewicowe – wyjaśnił Rulewski.– Funkcjonariusze PZPR przemycają do Koalicji Europejskiej wartości, których kiedyś wytrwale bronili. Platforma za daleko się posunęła, wpisując na swoje czołowe listy funkcjonariuszy tamtego państwa – powiedział senator.Jego zdaniem trzeba oddać inicjatywę młodszemu pokoleniu, które „ma doświadczenia wyniesione z gospodarki rynkowej, z funkcjonowania demokracji, z otwartości Polski”.Rulewski urodził się w 1944 r. w Bydgoszczy. Jest on wieloletnim działaczem związkowym, członkiem NSZZ „Solidarność”. W okresie 1974-80 pełnił funkcję przewodniczącego Rady Zakładowej Związków Zawodowych Metalurgów w Zakładach Rowerowych w Bydgoszczy, w latach 1980-81 i 1990 r. – przewodniczącego Regionu Bydgoskiego NSZZ „Solidarność”, a w okresie 1991-92 – wiceprzewodniczącego Komisji Krajowej tego związku. W stanie wojennym internowano go za działalność opozycyjną.",,
Radni ze Słupska za przyjęciem pomnika Jana Pawła II z francuskiego Ploërmel,"Radni Słupska są gotowi przyjąć pomnik Jana Pawła II z francuskiego Ploërmel – wynika z rezolucji rady miasta, którą ta przyjęła w czwartek.","Pomnik Jana Pawła II we francuskim Ploërmel stoi od 2006 r. Z końcem października 2017 r. zapadło postanowienie Rady Stanu, które nakazuje zdjęcie krzyża z pomnika.Na tę decyzję zareagował polski rząd. Ówczesna premier Beata Szydło zapowiedziała, że rząd podejmie starania, by przenieść pomnik do Polski, jeśli będzie na to zgoda francuskich władz i lokalnej społeczności.W czwartek słupscy radni wyrazili wolę przyjęcia pomnika Jana Pawła II na teren miasta, jeśli ten przenoszony byłby do Polski. Za przyjęciem rezolucji bez dyskusji zagłosowało 14 radnych, dwóch było przeciw, trzech wstrzymało się od głosu.– Rada Miejska w Słupsku solidaryzuje się ze stanowiskiem Pani Premier i deklaracją podjęcia przez Polski Rząd działań, by „ocalić od ocenzurowania” pomnik papieża Jana Pawła II w Ploërmel we Francji i przenieść go do Polski, „gdzie znajdzie swój dom na Ziemi Ojczystej” – czytamy w rezolucji.Radni napisali, że nie godzą się na „niszczenie symboli i wartości chrześcijańskich w przestrzeni publicznej i prywatnej”, i stoją na stanowisku, że „fundamentem naszej kultury i naszej cywilizacji jest chrześcijaństwo”. Dodali, że „spuścizna kulturowa i duchowa św. Jana Pawła II wymaga od nas wszystkich, by w razie potrzeby stanąć w jej obronie. Jest to nie tylko nasza dobra wola, ale także nasz patriotyczny obowiązek” – wskazano.6 listopada do biura rady trafiła petycja od mieszkańca Słupska dotycząca inicjatywy uchwałodawczej w sprawie poparcia działań rządu w kwestii przeniesienia pomnika Jana Pawła II z Francji do Polski i przyjęcia go na teren Słupska.Słupski samorząd jest już kolejnym, który solidaryzuje się z działaniami Szydło w sprawie pomnika Jana Pawła II i który chce go mieć w przyszłości u siebie. Stosowne uchwały podjęły już rady miasta i powiatu w Sochaczewie. Władze Zakopanego wysłały pismo do szefa polskiego rządu i wskazały trzy alternatywne lokalizacje, w których mógłby stanąć pomnik. Wszystkie związane są z wizytami papieża pod Giewontem. Wolę przyjęcia pomnika wyraził też prezydent Rzeszowa Tadeusz Ferenc, podkreślając, że Rzeszów to „miasto papieskie”, którego Jan Paweł II jest honorowym obywatelem od 1998 roku.Pomnik stoi w Ploërmel od 2006 r. i według dziennika „Le Figaro” od początku był przedmiotem kontrowersji. Nie chodziło jednak o sam pomnik, lecz o jego element - krzyż.Postanowieniem Rady Stanu, najwyższego organu sądownictwa administracyjnego we Francji, które zapadło z końcem października 2017 r., z posągu ma zostać usunięty krzyż.Postanowienie Rady Stanu stanowi potwierdzenie werdyktu sądu administracyjnego w Rennes z 2015 r., który powołał się na obowiązującą we Francji od 1905 r. ustawę o rozdziale Kościoła od państwa. Decyzja jest ostateczna i nie podlega zaskarżeniu.Na usunięcie krzyża władze Ploërmel mają sześć miesięcy. Jeśli tego nie dokonają, cały pomnik będzie musiał zniknąć z przestrzeni publicznej.Jak podało „Le Figaro”, mer Ploërmel Patrick Le Diffon rozważa inne rozwiązanie, czyli zmianę klasyfikacji miejsca, w którym stoi pomnik, tak by formalnie nie był to teren publiczny.",,
Laburzysta nowym spikerem Izby Gmin. Pierwszym zadaniem – rozwiązanie Izby,"Laburzysta Lindsay Hoyle został wybrany na nowego spikera brytyjskiej Izby Gmin. Zastąpił on charyzmatycznego, ale budzącego kontrowersje Johna Bercowa.","62-letni Hoyle, który w Izbie Gmin zasiada od 1997 r., a od 2010 r. był jednym z zastępców spikera, był uważany za umiarkowanego faworyta. W ostatniej, czwartej rundzie głosowania pokonał innego posła Partii Pracy, Chrisa Bryanta. Ogółem o stanowisko spikera ubiegało się siedmioro posłów – dwoje konserwatywnych i pięcioro z Partii Pracy.– Będę neutralny. Będę transparentny. Ta Izba się zmieni, ale zmieni się na lepsze – powiedział w poniedziałek tuż po wyborze Hoyle. – Mam nadzieję, że ta Izba będzie znów szanowana, nie tylko tu, ale i na świecie – dodał, co było nawiązaniem do krytycznych opinii na temat posłów w związku z przeciągającymi się debatami na temat brexitu.Wcześniej, przed głosowaniem, gdy wszyscy kandydaci mieli pięciominutowe wystąpienia, zapowiadał, że posłowie będą nadal mieli możliwość zadawania pytań członkom rządu i podobnie jak wszyscy inni kandydaci zapewniał, że jako spiker będzie prowadził obrady w sposób bardziej powściągliwy. Była to aluzja do Bercowa, któremu zarzucano nadmierne ich zdominowanie swoją osobowością. Rola spikera jest niezwykle ważna – nie tylko przewodniczy on obradom Izby Gmin i dba o porządek w ich trakcie, ale też rozstrzyga spory proceduralne, decyduje o tym, które ze zgłoszonych przez posłów poprawek mogą być poddane pod głosowanie, i zezwala posłom na zadawanie ministrom pytań w trybie pilnym.Bercow nie ukrywał, że postrzega rolę spikera jako obrońcy pozycji parlamentu przed zakusami władzy wykonawczej. W trakcie 10 lat na tym stanowisku znacznie częściej niż którykolwiek z jego poprzedników dopuszczał do głosu posłów z tylnych ław, co dało poczucie, iż Izba Gmin nie jest miejscem wymiany zdań jedynie między członkami rządu a ich odpowiednikami z gabinetu cieni. Z drugiej strony, zwolennicy brexitu zarzucali Bercowowi brak bezstronności, do czego spiker jest zobowiązany.",,
79 lat temu Niemcy deportowali pierwszych Polaków do KL Auschwitz,"W piątek przypada 79. rocznica pierwszej deportacji Polaków do niemieckiego obozu Auschwitz. 14 czerwca 1940 r. z więzienia w Tarnowie przewieziono tam 728 mężczyzn. Polacy, dla których Niemcy utworzyli KL Auschwitz, stali się pierwszymi ofiarami obozu.","14 czerwca obchodzony jest w Polsce jako Narodowy Dzień Pamięci Ofiar Niemieckich Nazistowskich Obozów Koncentracyjnych i Obozów Zagłady. Z pomysłem stworzenia obozu koncentracyjnego na peryferiach Oświęcimia, miasta na pograniczu Śląska i Małopolski, którego nazwę po wcieleniu do Rzeszy Niemcy zmienili na Auschwitz, wystąpił pod koniec 1939 r. inspektor policji bezpieczeństwa i służby bezpieczeństwa z Wrocławia oberfuehrer SS Arpad Wigand. Okupantów niepokoiły mnożące się raporty o przepełnieniu więzień na Górnym Śląsku i w Zagłębiu Dąbrowskim. Narastał też ruch oporu, który można było ugasić jedynie poprzez masowe aresztowania. Wigand zwracał uwagę, że więźniów w Auschwitz można osadzić niemal natychmiast, wykorzystując koszary po polskiej armii. Teren umożliwiał w przyszłości ewentualną rozbudowę obozu i izolację od świata zewnętrznego. Esesman wskazywał dogodne połączenie kolejowe – nieopodal biegła linia łącząca miejscowość ze Śląskiem i Generalnym Gubernatorstwem. Rozkaz założenia obozu wydał 27 kwietnia 1940 r. zwierzchnik SS Heinrich Himmler. Organizacją zajął się Rudolf Hoess, późniejszy jego pierwszy komendant. 20 maja 1940 r. esesman Gerhard Palitzsch przywiózł do Auschwitz 30 więźniów, niemieckich kryminalistów osadzonych w KL Sachsenhausen. Na rękach wytatuowano im numery od 1 do 30. Stworzyli oni zaczątek kadry funkcyjnej obozu. Pociąg z wiezionymi do obozu Polakami zatrzymał się w Krakowie. Ten moment miał symboliczne znaczenie. Deportowani usłyszeli wówczas wiadomość o upadku Paryża. Były więzień Jerzy Bielecki wspominał: „Szczególnie utkwił mi w pamięci moment, gdy transport wjechał na dworzec w Krakowie. Wówczas z megafonów popłynął komunikat: Paryż upadł! Czuliśmy się okropnie. To straszliwe wspomnienia. Niemcy wiwatowali!”. Moment przyjazdu do Auschwitz i pierwsze słowa kierownika obozu Karla Fritzscha cytował m.in. Kazimierz Albin. – Hauptsturmfuehrer Fritzsch powiedział: „Tu jest Konzentrationslager Auschwitz (...) Jako element wrogi narodowi niemieckiemu będziecie internowani do końca wojny. Wszelkie przejawy buntu lub niesubordynacji będę tłumił w sposób bezwzględny. Za opór władzy, usiłowanie ucieczki – kara śmierci. Zdrowi i młodzi mają prawo żyć tu nie dłużej niż trzy miesiące. Wyjście stąd prowadzi tylko przez komin krematorium” – wspominał Albin. Po przybyciu do Auschwitz więźniowie otrzymali numery od 31 do 758 i zostali umieszczeni w budynkach dawnego Polskiego Monopolu Tytoniowego, nieopodal dzisiejszego Muzeum Auschwitz. Obecnie mieści się w nich Państwowa Wyższa Szkoła Zawodowa im. Witolda Pileckiego. Obóz nie był jeszcze gotowy na ich przyjęcie. Najniższy numer – 31, otrzymał Stanisław Ryniak. – Wielokrotnie zastanawiałem się nad tym, jak to się stało, że otrzymałem numer 31 - pierwszy numer więźnia politycznego Polaka. Wiadomo, że numerami 1-30 oznaczeni zostali więźniowie kryminalni, Niemcy. Być może nazwisko moje figurowało jako pierwsze na liście transportowej, a może był to po prostu przypadek – mówił po wojnie. Z 728 więźniów deportowanych 14 czerwca wojnę przeżyło 298, zginęło 272, los 158 jest nieznany. Żyje ostatni – Kazimierz Albin. Niemcy, eksterminując Polaków w obozie Auschwitz, uzyskiwali dwa cele: doraźny – terroryzowanie ludności, a także dalekosiężny – stopniowe zmniejszanie ludności polskiej na obszarach uznanych za „niemiecką przestrzeń życiową”, która miała zostać zgermanizowana. W pierwszym okresie Polacy dominowali liczebnie wśród więźniów. Począwszy od połowy 1942 r. ich liczba zrównała się z liczbą Żydów, która, wskutek rosnącej liczby transportów z okupowanej Europy, sukcesywnie rosła. Od 1943 r. Żydzi stanowili już większość więźniów. Do obozu trafiali przedstawiciele polskiej elity: ludzie nauki, kultury, sztuki, politycy, duchowieństwo, lekarze i nauczyciele, prawnicy, inżynierowie i oficerowie, a także osoby schwytane podczas ulicznych „łapanek”. Do Auschwitz Niemcy deportowali wysiedlaną ludność Zamojszczyzny. Podczas powstania warszawskiego docierały tu transporty z mieszkańcami stolicy. Wśród polskich ofiar obozu byli oświęcimianie. Wielu z nich pomagało więźniom. Obóz był też miejscem, w którym Niemcy wykonywali wyroki śmierci sądu doraźnego katowickiego gestapo. Ogółem do Auschwitz Niemcy przywieźli ok. 150 tys. Polaków. Blisko połowa nie przeżyła. Auschwitz wraz z Birkenau i siecią podobozów stał się największym niemieckim obozem. Trafiło do niego co najmniej 1,3 mln osób. Śmierć poniosło w nim co najmniej 1,1 mln ludzi, głównie Żydów, dlatego Auschwitz stał się symbolem ich Zagłady. Ginęli tu także Romowie, jeńcy sowieccy i osoby innej narodowości.",,
Dwie pieczenie Zbigniewa Ziobry,Zbigniew Ziobro upiekł dwie pieczenie przy jednym ogniu. Zrealizował zadanie prezesa i podlizał się ojcu Rydzykowi.,,,
SLD wybierze władze w kwietniu,"Kongres SLD, który wybierze nowe władze partii,
odbędzie się 28 kwietnia – zdecydowała Rada Krajowa Sojuszu.  Termin kwietniowy zaproponował  szef SLD Leszek Miller. Podczas dyskusji poparli go m.in. byli szefowie partii: Józef Oleksy, Krzysztof Janik i Wojciech Olejniczak.  Lider Sojuszu zaapelował do premiera Donalda Tuska o to, by porzucił „rolę adwokata węgierskiego diabła”. Zjazd poprzedzą wybory powszechne przewodniczącego, w których start zapowiedział Miller.","Miller przekonywał swych partyjnych kolegów, że najbliższe półrocze będzie decydujące dla losów jego formacji. –  Skoro uważam, że obecne półrocze jest decydujące dla SLD, to jestem także zwolennikiem szybkiego uporządkowania wewnątrzpartyjnej sytuacji i mocnego ruszenia do przodu, zwolennikiem zdecydowanej ofensywy programowej i politycznej  – dodał.   Lider Sojuszu przekonywał, że „grupa, która nie jest dobrze wyodrębniona, naraża się na dekompozycję"". –  Zatem SLD musi mieć wyraźną programową i organizacyjną tożsamość, żeby rozmawiać z innymi z pozycji partnera, a nie rozbitka szukającego ratunku  – zaznaczył.   Miller opowiedział się za wyłonieniem nowego szefa Sojuszu w drodze wyborów powszechnych, przeprowadzonych korespondencyjnie i przez internet.Miller zadeklarował, że weźmie udział w wyborach powszechnych naprzewodniczącego. Dodał, że termin zgłaszania kandydatur upływa 8 marca.  – Zatem do 8 marca zamierzam również zgłosić swoją kandydaturę – powiedział.  Drugi termin kongresu –  10 listopada zaproponował wiceprzewodniczący partii Leszek Aleksandrzak. O późniejszy termin zjazdu apelował m.in. niedawny lider Sojuszu Grzegorz Napieralski.Kadencja obecnych władz Sojuszu upływa w tym roku. Po wyborachparlamentarnych, w których formacja otrzymała 8 proc. głosów (najmniej w historii), wielu działaczy Sojuszu domagało się ustąpienia ze stanowiska szefa SLD Grzegorza Napieralskiego. Na konwencji 10 grudnia ubiegłego roku Napieralskiego na funkcji przewodniczącego zastąpił Miller. Delegaci zdecydowali też, że nowy przewodniczący zostanie wyłoniony w drodze wyborów powszechnych, a ich wynik zatwierdzi kongres. W SLD brak jednak chętnych do startu na szefa partii. Kandydowanie wykluczyli już wiceszef klubu Sojuszu Ryszard Kalisz i wiceprzewodnicząca partii Katarzyna Piekarska.Miller nie chce składać żadnych jednoznacznych deklaracji w tej sprawie. „Potrzebny jest powrót do dialogu społecznego”Miller mówił też, że SLD powinien jednocześnie umacniać swoją pozycję na lewicy i zwiększać swoją atrakcyjność poza tradycyjnym elektoratem. Aby to osiągnąć – mówił – trzeba być postrzeganym, jako siła odważna i zdolna do rządzenia krajem, z dobrymi kadrami i programem. – Potrzeba jeszcze wizerunku takiego ugrupowania, które nie będziepostrzegane, jako reprezentant wąskich, partykularnych interesów – zaznaczył Miller. – Sensem polityki jest budowa Polski silnej, twórczej, bogatej i szanowanej w świecie. Do tego zmierzał SLD, kiedy pozostawał u steru rządów i te same wartości kierują naszym postępowaniem także teraz, gdy jesteśmy w opozycji – oświadczył.Lider Sojuszu zapowiedział kalendarz działań partii na kolejne miesiące. Wprzyszłym tygodniu odbędzie się w Warszawie spotkanie z przewodniczącymi rad powiatowych Sojuszu; 4 lutego ma odbyć się narada działaczy samorządowych SLD, później – 4 marca planowane jest spotkanie sejmiku kobiet lewicy, który odbędzie się w Pałacu Kultury i Nauki. – Jesteśmy opozycją i najważniejsze dla kraju sprawy będziemy rozwiązywać wspólnie z rządem lub przeciw niemu – powiedział Miller. Zadaniem SLD – jak mówił – jest reprezentowanie ludzi pracy i obrona słabszych, dlatego Sojusz wszystkie nowe projekty będzie oceniał pod względem propaństwowości oraz społecznej wrażliwości.Zapowiedział, że jego partia nie będzie popierała projektów pogłębiającychnierówności społeczne i powodujące wzrost biedy i wykluczenia społecznego. – Będziemy szukać rozumnego kompromisu pomiędzy tym, co w gospodarce rynkowej jest konieczne, a tym, co nakazuje poczucie solidarności z biednymi i przegranymi – zaznaczył.Zadeklarował, że jeśli premier Donald Tusk oraz szef dyplomacji RadosławSikorski będą „szli kursem na pogłębianie europejskiej integracji” to Sojusz będzie ich popierał.Zdaniem Millera potrzebny jest powrót do dialogu społecznego: ze związkamizawodowymi, organizacjami pracodawców, przedstawicielami samorząduterytorialnego. Ten dialog – w jego zdaniem – obecnie zamarł. – Komisja Trójstronna powinna zostać przekształcona w komisję czterostronną z udziałem przedstawicieli samorządów, które są znaczącym pracodawcą i dysponentem środków publicznych – powiedział Miller. Jego zdaniem, na czele takiej komisji powinien stanąć premier, a siła decyzyjną takiego gremium powinna zostać wzmocniona.SLD rozpoczęło zbieranie podpisów pod wnioskiem o zwołanie ogólnopolskiegoreferendum ws. reformy w powszechnym systemie ubezpieczeń społecznych.Polacy mieliby w takim referendum odpowiedzieć na dwa pytania: jednodotyczyłoby tego, czy są za podwyższeniem wieku emerytalnego do 67. rokużycia, zaś drugie, czy są za propozycją przejścia na emeryturę kobiet po 35latach pracy, a mężczyzn po 40 latach pracy.Rada Krajowa przyjęła w sobotę uchwałę ws. bieżącej sytuacji w służbiezdrowia.  – Zwracamy się do Najwyższej Izby Kontroli, żeby zechciałazainteresować się przebiegiem akcji kontraktowej, mamy bowiem wiele sygnałów o nieprawidłowościach  i to się musi odbić na jakości obsługi pacjentów – mówił Miller.Ponadto delegaci wybrali w sobotę nowy skład Rady Strategii Programowej,której szefem został Oleksy.                                                    kalisz                                            Ryszard Kalisz podczas posiedzenia Rady Krajowej SLD (fot. PAP/Andrzej Hrechorowicz) Nie bądźmy „adwokatem węgierskiego diabła”    Szef SLD Leszek Miller zaapelował  do premiera Donalda Tuska o porzucenie przez niego „roli adwokata węgierskiego diabła”.   –  Zdumiewające, że Victor Orban znalazł niespodziewanego sojusznika w osobie Donalda Tuska. Polski premier orzekł właśnie, że na Węgrzech nie dzieje się nic wykraczającego poza europejskie standardy demokratyczne i gotów jestbronić Węgier przed przesadnymi atakami, jakich doświadcza Orban w UE  – podkreślił Miller w swoim wystąpieniu.  –  Apeluję do premiera Tuska, aby w tym sporze porzucił rolę adwokata węgierskiego diabła  – powiedział.  Według Millera, wydarzenia na Węgrzech dowodzą, że mylili się ci, którzy sądzili, że Unia jest niezachwianym gwarantem demokracji. Jak mówił, okazuje się, że możliwe jest „rozpoczęcie procesu rozmontowywania demokracji” przezprawicowy węgierski rząd mimo przynależności do Wspólnoty.  W opinii lidera Sojuszu, jeszcze cztery lata temu Polska stała na krawędzi podobnego scenariusza. –  Jeszcze dzisiaj Jarosław Kaczyński nie kryje swojego podziwu dla węgierskiego przywódcy. Nic dziwnego, PiS podobnie jak węgierskiFidesz deklaruje chęć nie tylko sprawowania władzy, ale i całkowitego kontrolowania państwa  – zaznaczył Miller.   We wtorek Komisja Europejska postanowiła otworzyć wobec Węgier postępowanie o naruszenie prawa UE; Bruksela kwestionuje m.in. nową ustawę o banku centralnym.   Premier Donald Tusk ocenił w środę, że część opinii dotyczących sytuacji na Węgrzech jest przesadzona albo niesprawiedliwa. Zadeklarował, że Polska udzieli politycznego wsparcia Węgrom, jeżeli się o to zwrócą.",,
"„Gloryfikują UPA, a zapominają o zamordowanych  Polakach”","Ulicami stolicy Ukrainy, Kijowa, przeszedł w piątek Marsz Chwały Bohaterów, poświęcony rocznicy powstania Ukraińskiej Powstańczej Armii (UPA). Według policji uczestniczyło w nim około pięciu tysięcy osób.  – Ukraina gloryfikuje UPA, pomijając przy tym ludobójczą czystkę etniczną popełnioną na Polakach w latach 1943-1945 – komentuje marsz polski historyk profesor Grzegorz Motyka.","Marsz, jaki co roku organizuje nacjonalistyczna partia Swoboda, rozpoczął się wiecem pod pomnikiem ukraińskiego wieszcza narodowego Tarasa Szewczenki.   – Ważne, byśmy zachowali ciągłość pokoleń, bo dzisiejsi żołnierze biorą przykład z upowców i innych uczestników walk o Ukrainę. Jesteśmy szczęśliwi, że nasza idea upamiętnienia UPA jest pozytywnie przyjmowana na całej Ukrainie – mówił dziennikarzom przywódca Swobody Ołeh Tiahnybok.   „Ukraina ponad wszystko!” Uczestnicy marszu przeszli następnie główną ulicą Kijowa, Chreszczatykiem, skandując: „Sława Ukrainie – bohaterom sława!”, „Ukraina ponad wszystko!” i „Bandera naszym bohaterem”. W maju ub. roku na Ukrainie weszła w życie ustawa, która uznaje prawny status uczestników walk o niepodległość kraju w XX wieku, w tym członków UPA. Ustawa otworzyła możliwość udzielania weteranom tych walk pomocy socjalnej oraz uznała odznaczenia i stopnie wojskowe walczących o niepodległość, które przyznano im w formacjach, w jakich służyli. Historia UPA i rzeź wołyńska UPA walczyła podczas drugiej wojny światowej zarówno przeciw Niemcom, jak i ZSRR. Od wiosny 1943 roku prowadziła także działania zbrojne przeciwko ludności polskiej Wołynia, Polesia i Galicji Wschodniej, zmierzające do jej całkowitego usunięcia z tych terenów. Oblicza się, że w wyniku działań UPA zginęło około 100 tys. Polaków. Polski historyk profesor Grzegorz Motyka, autor wydanej niedawno książki „Wołyń '43”, wyjaśnia, że Ukraina gloryfikuje Organizację Ukraińskich Nacjonalistów (OUN) i UPA za ich walkę z ZSRR, pomijając przy tym ludobójczą czystkę etniczną popełnioną na Polakach w latach 1943-1945. – UPA na sowietyzowanej Ukrainie odgrywała po wojnie podobną rolę jak polscy Żołnierze Wyklęci, czyli nasze antykomunistyczne podziemie niepodległościowe. Dlatego na Ukrainie zaraz po uzyskaniu niepodległości zaczęto pielęgnować legendę UPA jako formacji walczącej o wolność. Ukraińcom trudno dziś przyjąć do wiadomości, że duża część osób, które z takim poświęceniem walczyły o niepodległą Ukrainę, wcześniej dopuszczała się masowych zbrodni na ludności polskiej – powiedział Motyka. W piątek na Ukrainie obchodzony był Dzień Obrońcy Kraju. Przypada on w dniu święta religijnego Opieki Matki Boskiej, zwanego Pokrową i uważanego za Dzień Ukraińskiego Kozactwa. 14 października uznawany również za dzień utworzenia UPA.",,
Warszawa: zmiany w ruchu i kursowaniu komunikacji miejskiej,"Na piątek zaplanowano zgromadzenie w Śródmieściu oraz przejazd rowerzystów Masy Krytycznej. W sobotę odbędzie się koncert na PGE Narodowym i nocny przejazd rolkarzy; a w niedzielę na Białołęce – „Bieg przez Most”. Jak informuje stołeczny ratusz, w Warszawie będą utrudnienia. Zapowiedziano zmiany w ruchu i kursowaniu komunikacji miejskiej.","Jak zaznacza ratusz, 20 września, o godz. 10. odbędzie się zgromadzenie na pl. Konstytucji, a później przemarsz ulicami: Piękna, Wiejska, pl. Trzech Krzyży, Nowy Świat, Al. Jerozolimskie, Marszałkowska na pl. Defilad. W czasie przemarszu, w godz. 10-14, możliwe będą wstrzymania ruchu na jego trasie i zmiany kursowania autobusów. Również w piątek, w godz. 19-21, stołecznymi ulicami przejadą uczestnicy Warszawskiej Masy Krytycznej. Rowerzyści wyruszą z pl. Zamkowego i będą jechali ulicami: pl. Zamkowy, Miodowa, Senatorska, pl. Bankowy, Andersa, Mickiewicza, pl. Inwalidów, Mickiewicza, pl. Wilsona, Mickiewicza, Andersa, pl. Bankowy, Marszałkowska, rondo Dmowskiego, Al. Jerozolimskie, pl. Zawiszy, Al. Jerozolimskie, rondo Dmowskiego, Marszałkowska, pl. Konstytucji, Waryńskiego, rondo Jazdy Polskiej, Waryńskiego, Boya-Żeleńskiego, pl. Unii Lubelskiej, Marszałkowska, pl. Konstytucji, Marszałkowska, rondo Dmowskiego, Al. Jerozolimskie, most Poniatowskiego, al. Poniatowskiego, rondo Waszyngtona, al. . Poniatowskiego, most Poniatowskiego, Al. Jerozolimskie, rondo Dmowskiego, Marszałkowska, pl. Bankowy, Senatorska, pl. Zamkowy. W sobotę, o godz. 17.30, na PGE Narodowym rozpocznie się impreza „Roztańczony PGE Narodowy”. W godz. 17-20 wyłączony z ruchu indywidualnego, za wyjątkiem pojazdów osób posiadających identyfikatory SK (wydawane przez Urząd Dzielnicy Praga-Południe), pojazdów WTP, taksówek oraz pojazdów jednośladowych, będzie obszar Saskiej Kępy ograniczony ulicami: al. Józefa Poniatowskiego, al. J. Waszyngtona, ul. Międzynarodowa, al. Stanów Zjednoczonych oraz Wał Miedzeszyński. Dopuszczony będzie przejazd wiaduktem ul. Saskiej i ul. Brazylijską do al. Stanów Zjednoczonych. Od ok. godz. 22.45, w przypadku zamknięcia mostu Józefa Poniatowskiego, tramwaje zostaną skierowane na trasy objazdowe. Dodatkowo uruchomiona zostanie zastępcza linia autobusowa Z na trasie: pl. Zawiszy - Al. Jerozolimskie - Nowy Świat - Al. Ujazdowskie - Trasa Łazienkowska - most Łazienkowski - Wał Miedzeszyński - Zwycięzców - Saska - al. Waszyngtona - rondo Wiatraczna. Po zakończeniu koncertu na trasy wyjadą dodatkowe autobusy i tramwaje. Tego dnia, w godz. 19.30-23 na ulice wyjadą rolkarze z Nightskating Warszawa. Uczestnicy zbiorą się przy pomniku Mikołaja Kopernika na Krakowskim Przedmieściu. Stamtąd wyruszą w trasę prowadzącą ulicami: Krakowskie Przedmieście, Tokarzewskiego-Karaszewicza, pl. Piłsudskiego, Królewska, Marszałkowska, Al. Jerozolimskie, most Poniatowskiego, al. Poniatowskiego, rondo Waszyngtona, al. Zieleniecka, Targowa, Kijowska, Trasa Świętokrzyska, Zabraniecka, Trasa Świętokrzyska, Kijowska, Targowa, al. ""Solidarności"", Szwedzka, Starzyńskiego, most Gdański, Słomińskiego, Okopowa, Towarowa, Prosta, Świętokrzyska, Marszałkowska, Królewska, pl. Piłsudskiego, Tokarzewskiego-Karaszewicza, Krakowskie Przedmieście. Na trasach obydwu przejazdów możliwe będą czasowe wstrzymania ruchu i zmiany w kursowaniu komunikacji miejskiej. Od soboty zwężona będzie południowa jezdnia ul. Leszno przy skrzyżowaniu z ul. Młynarskiej. Jadący w kierunku centrum będą mieli do dyspozycji jeden pas ruchu. Do początku listopada potrwają prace związane z przebudową zatoki przystankowej. W weekend tramwajarze będą pracowali na torowisku na Trasie W-Z. Z tego powodu od nocy z 20 na 21 września do poniedziałkowego poranka, 23 września, tramwaje nie będą jeździły al. „Solidarności” i mostem Śląsko-Dąbrowskim pomiędzy ul. Okopową a Targową. Uruchomiona zostanie zastępcza linia tramwajowa i autobusowa. W dniach, gdy torowisko będzie remontowane, ratusz zachęca do korzystania z linii metra M2. Pociągi podziemnej kolei będą jeździły co ok. 6 minut. W niedzielę, 22 września, na Białołęce odbędzie się kolejna edycja imprezy sportowej „Bieg przez Most”. Start będzie przy Szafrańców obok centrum handlowego. Zawodnicy wystartują o godz. 11. Pętla biegu będzie prowadziła ulicami: Trakt Nadwiślański, Obrazkowa, Świderska (jezdnia w kierunku Nowodworów zamknięta w godz. 11.00-12.18), Mehoffera, Nowodworska (zamknięta w godz. 11.07-12.03), Odkryta. Zawodnicy zawrócą przed ul. Štefánika i pobiegną dalej ulicami: Odkryta, Nowodworska, Mehoffera, Świderska (jezdnia w kierunku mostu Skłodowskiej-Curie) i dalej w prawo na most. Zawodnicy zawrócą na końcu ciągu pieszo-rowerowego i do mety wrócą ulicami: Świderska, Obrazkowa, Trakt Nadwiślański i Szafrańców. Szczegółowe informacje o zmianach w organizacji ruchu spowodowanych remontami i inwestycjami można znaleźć na stronach: www.infoulice.um.warszawa.pl oraz www.facebook.com/infoulice, natomiast komunikaty dotyczące tras pojazdów Warszawskiego Transportu Publicznego znajdują się na stronie: www.wtp.waw.pl. Dodatkowo na stronie Miejskiego Centrum Kontaktu Warszawa 19115 (powiadomienia.um.warszawa.pl) można zamówić bezpłatną usługę powiadamiania SMS o utrudnieniach w ruchu w stolicy.",,
Dramatyczne wyznanie polskiego hokeisty. Zostawiony bez pomocy ze skręconymi kolanami,"Bez lekarza w sztabie, sam w węgierskim szpitalu ze skręconymi stawami kolanowymi, pozostawiony bez pomocy ze strony władz reprezentacji – taka historia spotkała hokeistę reprezentacji polski Kaspera Bryniczkę. O dramatycznych przeżyciach i walce, jaką musiał stoczyć po kontuzji sportowiec opowiedział w wywiadzie dla portalu Interia.pl.","Kasper Bryniczka podczas meczu reprezentacji Polski z Ukrainą na Węgrzech doznał poważnej kontuzji, uniemożliwiającej mu grę do dziś – skręcił oba stawy kolanowe.Wydawałoby się, że otrzyma natychmiastową pomoc ze strony lekarzy reprezentacji, jednak jak się okazało, ta pomoc przyszła z trudem; otrzymał ją dopiero kilka godzin później, bo reprezentacja polskich hokeistów lekarza na wyjeździe nie miała.„Nikt ze sztabu kadry nie pojechał ze mną do szpitala. Zawiózł mnie tam Węgier, opiekun naszej grupy, którego nie wpuszczono na badania. Szpital wyglądał tragicznie”– mówi Bryniczka w rozmowie z portalem Interia.pl. Jak relacjonował sportowiec badano go nie specjalistycznymi urządzeniami a gołymi rękami. „Oczywiście nie zrobiono mi badań USG, czy rezonansem, a czułem, że sytuacja jest poważna, bo kolana wyglądały koszmarnie. Żaden z lekarzy nie mówił po angielsku, nie można się było z nimi porozumieć, jeden pielęgniarz próbował coś nieudolnie tłumaczyć” – dodaje.",,
Wyższa kultura Sławomira Neumanna,"– Sławomir Neumann obraża Patryka Jakiego, używając wobec niego słowa „dureń” – poinformował jeden z portali politycznych. I dodał własny komentarz: – „Co za chamstwo!”. O ile zgadzam się w pełni z komentarzem, o tyle nie mam pewności, czy opinia o obrażeniu Patryka Jakiego jest trafna.","Potwierdzam prawdziwość komentarza, gdyż w rzeczy samej trzeba być wyjątkowo źle wychowanym, aby kogokolwiek obdarowywać tak mało wybrednym epitetem. Nie powinno się go używać w żadnej sytuacji. Nawet prywatnej. A tu mamy z czymś o wiele gorszym. Z próbą publicznego zdyskredytowania innej osoby. A więc z pewną formą publicznej debaty, w której obowiązują kulturowe, ale i prawne reguły. Z całą pewnością Sławomir Neumann naruszył te pierwsze. Pomińmy te drugie, bo Patryk Jaki słusznie nie zamierza się sądzić. Dlaczego wydaje mi się, że wybrał najwłaściwszą drogę, nie wdając się w sądowe spory, zaraz powiem.  Sławomir Neumann i jego interlokutor, a zarazem przeciwnik polityczny Patryk Jaki, uczestniczą  w korespondencyjnej publicznej dyskusji, której bieg nadał Rzecznik Praw Obywatelskich Adam Bodnar. Rzecznik w wydanym w tym tygodniu oświadczeniu zakwestionował środki przymusu, zastosowane przez policję podczas ujęcia Jakuba A., sprawcy niecodziennej zbrodni, który z bezprzykładnym okrucieństwem zamordował 10-letnią dziewczynkę Kristinę. Bodnar uznał, że policja użyła zbyt drastycznych środków przymusu, które  naruszały prawa człowieka. Ta gorzka prawda zmieszana z porażką w ostatnich wyborach do europarlamentu, rozsierdziła Neumanna, więc wypalił rzecz ordynarną. Czy obraził nią Patryka Jakiego? Nie można obrazić absurdalnym epitetem. Przede wszystkim Neumann wystawił sobie świadectwo. Jak najgorsze. Używając słowa „dureń” sam siebie napiętnował, jako człowiek prymitywny, posługujący się językiem przejętym ze środowiska dalekiego od elity społecznej, do której Neumann aspiruje. Jak widać ze słabym skutkiem. U niego to nie nowość. Powiedziałbym coś więcej. To nie jego wina. Tak jest wychowany. Ma to we krwi. Jego agresywność i buta powodują, że trudno ogląda się jego wystąpienia w mediach, kiedy przychodzi mu toczyć spór z jakimkolwiek przedstawicielem PiS. Paradoksem jest fakt, że Sławomir Neumann nie potrafi w dyskusjach powstrzymać się od dyskredytowania, szkalowania i obrzucania fałszywymi oskarżeniami polityków PiS. – „Dlaczego znowu pan oszukuje?” – „To głupie” – „To Himalaje hipokryzji” –  „To zostanie wam zapamiętane” – Jak można tak kłamać?” – „Zbliża się wasz koniec” – to stały repertuar prowadzenia przez Neumanna polemik. Często w swoich wypowiedziach nie stroni od zwrotów wpisujących się w tony określane mianem przemysłu pogardy. Najciekawsze w tym wszystkim jest to, że Neumann właśnie ludziom PiS przypisuje stosowanie brudnej walki politycznej.",,
Szpiegował dla Rosji. Jest akt oskarżenia wobec austriackiego oficera,"Prokuratura w Salzburgu poinformowała w piątek, że skierowała do tamtejszego sądu krajowego akt oskarżenia przeciwko emerytowanemu pułkownikowi sił zbrojnych Austrii, który miał przez co najmniej 25 lat współpracować z rosyjskim wywiadem wojskowym.","71-letniemu oficerowi zarzuca się działalność szpiegowską na szkodę Austrii, zdradę tajemnic państwowych i świadome ujawnienie tajemnic wojskowych. Trwające wiele miesięcy śledztwo w tej sprawie prowadził salzburski Krajowy Urząd Ochrony Konstytucji i Zwalczania Terroryzmu.Według dotychczasowych ustaleń, pierwsze kontakty z ówczesnym radzieckim, a obecnie rosyjskim wojskowym Głównym Zarządem Wywiadowczym (GRU) oskarżony nawiązał w 1987 roku w trakcie pełnienia misji zagranicznej. Od roku 1993 przekazywał Rosjanom informacje na temat austriackiej armii, dotyczące przede wszystkim systemów uzbrojenia oraz zadań operacyjnych wojsk lądowych i lotnictwa.Zdaniem prokuratury, działalność ta odbywała się w ramach „ustrukturyzowanej państwowej sieci agenturalnej” i była kontynuowana także po przejściu oskarżonego na emeryturę. Od swych mocodawców otrzymał on tytułem wynagrodzenia łącznie kilkaset tysięcy euro. Śledztwo przeciwko jego rosyjskiemu oficerowi prowadzącemu jeszcze się nie zakończyło - informuje komunikat prokuratury.",,
„Wyzysk pracowników jest grzechem śmiertelnym”,"Na konieczność zapewnienia godziwych warunków pracy oraz niebezpieczeństwo bogactw, które czynią nas niewolnikami, a powinny w istocie służyć także innym ludziom, wskazał Ojciec Święty podczas porannej Eucharystii w Domu Świętej Marty.","W swojej homilii Franciszek nawiązał do dzisiejszego czytania: „Woła zapłata robotników, żniwiarzy pól waszych, którą zatrzymaliście, a krzyk ich doszedł do uszu Pana”. Papież podkreślił, że Apostoł nie używał w odniesieniu do tych, którzy wzbogacili się kosztem wyzysku ubogich, określeń łagodnych. Nazywa rzeczy po imieniu, tak jak to czynił Jezus, który powiedział mocne słowa: „Biada wam, bogaczom”.– Jeśli ktoś dzisiaj wygłosiłby podobne kazanie, to w gazetach, pojawiłyby się głosy, że ten ksiądz jest komunistą – stwierdził Franciszek. Papież dodał, że ubóstwo znajduje się w centrum Ewangelii. Ojciec Święty wskazał, że „bogactwa są bałwochwalstwem” i potrafią uwieść. Przypomniał, że sam Jezus mówił: „Nikt nie może dwom panom służyć. Bo albo jednego będzie nienawidził, a drugiego będzie miłował; albo z jednym będzie trzymał, a drugim wzgardzi. Nie możecie służyć Bogu i Mamonie”. Zatem zniewolenie pogonią za bogactwem jest wymierzone w pierwsze przykazanie – by miłować Boga całym swoim sercem. „Biada wam, którzy wyzyskujecie ludzi”–Także tutaj, we Włoszech, ludzie pozostają bez pracy, by ocalić wielki kapitał. Kto tak czyni przekracza drugie przykazanie. A nie ja, lecz Jezus powie: Biada wam, którzy wyzyskujecie ludzi, którzy wyzyskujecie pracę, którzy płacicie na czarno, nie płacicie składki na emeryturę, nie dajecie wakacji. Biada wam! Oszczędzacie na pracy, oszukujecie i nie płacicie tego co się należy, oszukujecie na pensjach. To wielki grzech  – powiedział Franciszek.Papież podkreślił, że niegodziwe są wymówki, że regularnie się ktoś modli i praktykuje swą wiarę. Jeśli nie płaci tego co się należy, dopuszcza się grzechu śmiertelnego. Ojciec Święty podkreślił, że bogactwa mogą nas uczynić niewolnikami, dlatego trzeba więcej modlitwy i pokuty, nie za ubogich lecz bogaczy.– W obliczu bogactw nie jesteś wolny. Musisz się zdystansować i modlić do Pana, abyś był wolny wobec bogactw. Jeśli Pan dał ci bogactwo, to po to abyś dawał je innym, aby w Jego imieniu czynić innym wiele dobra. Ale bogactwa mają zdolność uwodzenia, a my popadamy w tę pokusę, stając się niewolnikami bogactw – przypomniał Franciszek na zakończenie swej homilii.",,
„Lech Wałęsa może zabraniać czegoś jedynie swoim dzieciom i wnukom”,"Słowa Lecha Wałęsy budzą jedynie uśmiech politowania. Jeśli Lech Wałęsa może komukolwiek czegoś zabraniać, to jedynie swoim dzieciom i wnukom, a nie Prezydentowi RP – napisał w oświadczeniu Piotr Duda, przewodniczący NSZZ „Solidarność”.","Był prezydent Lech Wałęsa na Facebooku skrytykował prezydenta Andrzeja Dudę i „zabronił” mu powoływać się na „historyczną Solidarność”. „Za postawą jaką Pan prezentuję, za burzenie systemu trójpodziału władz o który Solidarność walczyła, za łamanie Konstytucji. za kłamstwa, manipulacje i pomówienia” – napisał Wałęsa.  Słowa Wałęsy dotyczyły przemówienia prezydenta Dudy, który w sobotę wziął udział w karczmie piwnej regionu śląsko-dąbrowskiego „Solidarności” – zorganizowanej w katowickim Spodku. W tym roku przypada 40. rocznicy istnienia związku.  Wpis byłego prezydenta skomentował w oświadczeniu zamieszczonym na portalu tysol.pl przewodniczący NSZZ „Solidarność” Piotr Duda. Jak stwierdził, „wypowiedź byłego przewodniczącego Lecha Wałęsy, zabraniającego Prezydentowi RP Andrzejowi Dudzie powoływania się na »Solidarność«, budzi jedynie uśmiech politowania”.   „Jeśli Lech Wałęsa może komukolwiek czegoś zabraniać, to jedynie swoim dzieciom i wnukom, a nie Prezydentowi RP. Szczególnie, gdy dotyczy to Niezależnego Samorządnego Związku Zawodowego »Solidarność«. O tym decydują członkowie i władze Związku. Ci obecni, nie historyczni” – czytamy.  Piotr Duda stwierdził, że wypowiedź prezydenta RP nie była wystąpieniem do górników – jak stwierdził poseł PO Borys Budka – tylko do członków NSZZ „Solidarność” i – jak zaznacza – „nie była żadnym szczuciem”. „Jeśli o szczucie chodzi, to Pan Budka jest w tej dziedzinie niezrównanym specjalistą” – napisał.",,
Donald Trump: USA to kraj ludzi wierzących,"Prezydent USA Donald Trump powiedział w czwartek, występując podczas dorocznego Narodowego Śniadania Modlitewnego w Waszyngtonie, że „USA to kraj ludzi wierzących”. – Wiara odgrywa główną rolę w amerykańskim życiu i swobodach – podkreślił.","W kilkunastominutowym wystąpieniu Trump zwrócił uwagę, że w samej tylko Deklaracji Niepodległości Stanów Zjednoczonych „nasz stwórca jest przywołany czterokrotnie”. – Swobody, jakimi cieszą się Amerykanie, nie były ofiarowane przez człowieka – nasze prawa pochodzą od stwórcy – powiedział amerykański prezydent.Przemawiając w głównej sali bankietowej waszyngtońskiego hotelu Hilton do ponad 3,5 tys. osób, w tym gości z całego świata, Trump podkreślił zasługi swojej administracji dla obrony swobód religijnych w kraju i na całym świecie. Wśród nich wymienił pokonanie Państwa Islamskiego (IS), mianowanie szeregu konserwatywnych sędziów federalnych oraz poparcie dla ruchu przeciwników aborcji pro-life.– Zdajemy sobie sprawę, że miliony ludzi w Iranie, na Kubie, w Wenezueli, w Korei Północnej cierpią prześladowania pod brutalnymi i opresyjnymi reżimami. Stany Zjednoczone są razem ze wszystkimi cierpiącymi opresję i religijne prześladowania – powiedział Trump. Religia a kampania Amerykański przywódca przed wyborami prezydenckimi roku 2016 nie prowadził kampanii pod hasłami religijnymi. Ten dwukrotnie rozwiedziony, były nowojorski playboy, otrzymał jednak poparcie wpływowego ruchu ewangelikalnych chrześcijan dzięki swojemu partnerowi wyborczemu, obecnemu wiceprezydentowi Mike'owi Pence'owi, który był wychowany w rodzinie katolickiej, jednak w młodości związał się z tym ruchem religijnym.Amerykańskie media zwracają uwagę na kontrast pomiędzy utrzymanym w poważnym tonie wystąpieniem Trumpa podczas tegorocznego 66. Narodowego Śniadania Modlitewnego, a jego ubiegłoroczną przemową bezpośrednio po zaprzysiężeniu na prezydenta.Trump był powszechnie krytykowany, gdy w wystąpieniu w 2017 roku wezwał do modlitwy za Arnolda Schwarzeneggera - byłego aktora i gubernatora stanu Kalifornia – „z powodu słabych notowań reality show »The Celebrity Apprentice«”. Amerykański prezydent był producentem i prowadzącym tego dawniej popularnego programu telewizyjnego do września 2015 roku, kiedy podjął decyzję o wysunięciu swojej kandydatury w wyborach prezydenckich.Narodowe Śniadanie ModlitewneNarodowe Śniadanie Modlitewne (The National Prayer Breakfast) jest corocznym, ekumenicznym spotkaniem religijnym organizowanym od roku 1953 w pierwszy czwartek lutego z inicjatywy Kongresu przez prywatną fundację The Fellowship Foundation. Stanowi okazję do nawiązywania kontaktów przez polityków i przywódców społecznych z całego świata. Tradycyjnie od czasów prezydenta Dwighta Eisenhowera (1953-61) jednym z dwóch głównych mówców spotkania jest urzędujący prezydent USA.",,
Sondaż: znacząca przewaga PiS nad konkurentami. W Sejmie jeszcze trzy partie,"Gdyby wybory parlamentarne odbywały się na początku kwietnia, na PiS zagłosowałoby 46 proc. deklarujących udział w głosowaniu, PO uzyskałaby 16 proc. poparcia, do Sejmu weszłyby też SLD (6 proc.) oraz Kukiz'15 (5 proc.) – wynika z sondażu CBOS.","W porównaniu z badaniem z marca PiS zyskał 2 punkty proc. poparcia; Platforma zyskała również 2 punkty proc.; SLD zyskało 1 pkt proc., a Kukiz'15 stracił 1 pkt proc. Kto poniżej progu wyborczego? Pod progiem wyborczym, z poparciem 4 proc. badanych ulokowała się Nowoczesna (w stosunku do kwietnia poparcie dla tej partii zmniejszyło się o 2 punkty proc.) oraz z 3 proc. – PSL (które otrzymało 2 punkty proc. mniej niż w poprzednim sondażu). Do Sejmu nie dostałyby się również Partia Wolność Janusza Korwin-Mikkego (2 proc. – bez zmian w porównaniu z marcem) oraz Partia Razem (1 proc. – 1 punkt proc. mniej niż w poprzednim sondażu). Podobnie, jak w marcu, również w kwietniu nikt z ankietowanych nie wskazał na ugrupowanie Wolni i Solidarni.Na jakąś inną partię głosowałoby – podobnie jak w poprzednim sondażu – 2 proc. badanych. Tak, jak w marcu, również w kwietniowym sondażu, 14 proc. ankietowanych nie było zdecydowanych, na kogo oddać głos. Udział w wyborach deklaruje 69 proc. ankietowanych Gdyby wybory odbyły się na początku kwietnia udział w nich wzięłoby ponad dwie trzecie dorosłych Polaków (69 proc.), 15 proc. ankietowanych odpowiedziało, że nie wie czy wzięłoby udział w wyborach, a 16 proc. oświadczyło, że na pewno nie wzięłoby w nich udziału.Według CBOS, „preferencje badanych mogą wskazywać, że Polacy w dużej części za dobrą monetę przyjęli zapowiedzi korekty krytykowanych decyzji płacowych dotyczących ministrów poprzedniego rządu oraz deklaracje skromności finansowej w życiu publicznym składane przez rządzącą partię”. Jak podkreślono, „minimalnie wzrosło poparcie dla najsilniejszej partii opozycyjnej - PO, co można wiązać z większą aktywnością jej przedstawicieli w ostatnim czasie, m.in. związaną z akcją ujawnienia i upowszechnienia informacji o wysokich nagrodach dla ministrów”.CBOS zauważył również, że po raz drugi z rzędu próg wyborczy przekroczyłoby SLD. „Mobilizację elektoratu tego ugrupowania można wiązać z odżywającymi dyskusjami światopoglądowymi, m.in. w kwestii dopuszczalności aborcji, a chyba w jeszcze większym stopniu związanymi z tzw. ustawą degradacyjną” – oceniono w sondażu.CBOS wskazał, że wśród innych odpowiedzi, których udzielali ankietowani (w kategorii „Inna partia”) znalazły się odpowiedzi, nie ma na kogo głosować, że obecne partie nie mają właściwego programu, czy deklaracje chęci głosowania na jakąś nową partię, bo teraz „żadna nie nadaje się, aby na nią głosować”.Z sondażu wynika, że na PiS głosowałyby osoby w wieku powyżej 65 lat (56 proc.), mieszkające na wsi (58 proc.) oraz ankietowani z wykształceniem podstawowym, gimnazjalnym oraz zawodowym (60 proc.). Partia rządząc może też liczyć na największe poparcie wśród rolników (67 proc.), rencistów (62 proc.), emerytów (58 proc.) oraz bezrobotnych (53 proc.) oraz osób uczestniczących w praktykach religijnych kilka razy w tygodniu (81 proc.). Na PiS zagłosowaliby przede wszystkim respondenci o poglądach prawicowych (79 proc.).Na PO głosowaliby ankietowani z miast od 500 tys. mieszkańców (33 proc.), z wykształceniem wyższym (21 proc.) oraz robotnicy wykwalifikowani (23 proc.), kadra kierownicza, specjaliści z wyższym wykształceniem, a także średni personel, technicy (22 proc.). Platforma może liczyć również na głos osób zarabiających więcej niż 2,5 tys. zł (32 proc.) oraz osoby, które w ogóle nie uczestniczą w praktykach religijnych (31 proc.). Na PO zagłosowaliby przede wszystkim respondenci o poglądach lewicowych (31 proc.).Badanie „Aktualne problemy i wydarzenia” przeprowadzono metodą wywiadów bezpośrednich (face to face) wspomaganych komputerowo w dniach 5-12 kwietnia 2018 r. na liczącej 1140 osób reprezentatywnej próbie losowej dorosłych mieszkańców Polski.",,
"Przedwyborczy piątek: dekarbonizacja, Nangar Khel i echa polskiej kampanii w Kazachstanie","PKW zarejestrowała w piątek kandydaturę Janusza Korwin–Mikkego. Kandydat PiS Andrzej Duda
ocenił w Katowicach, że dekarbonizacja europejskiej gospodarki zniszczy polskie kopalnie. Prezes Wspólnoty Kazachskiej Balli Marzec z uznaniem wypowiedziała się o demokracji w Polsce. – Mój start w wyborach prezydenckich w Polsce to jest bardzo duże wydarzenie dla Kazachstanu – powiedziała.","W piątek Państwowa Komisja Wyborcza  zarejestrowała kandydaturę lidera partii KORWiN JanuszaKorwin-Mikkego. To drugi zarejestrowany przez PKW kandydat; w środę komisjazarejestrowała kandydaturę ubiegającego się o reelekcję BronisławaKomorowskiego.Problem z dekarbonizacjąZ kolei kandydat PiS na prezydenta Andrzej Duda przekonywał wKatowicach, że postulowana przez Radę Europejską dekarbonizacja europejskiejgospodarki jest niszcząca dla Polski i polskiego Śląska. W czwartek szefowiepaństw i rządów krajów UE poparli w Brukseli strategię budowy uniienergetycznej; jednym z jej filarów ma być dekarbonizacja gospodarki. – Był tam oczywiście przewodniczący (Rady Europejskiej Donald) Tusk,była tam także premier rządu Ewa Kopacz. W związku z tym chciałem zadaćpytanie pani premier (...), jak przyjęcie tego ustalenia ma się do tego, codo tej pory słyszeliśmy nt. polskiego przemysłu wydobywczego i nt. Śląska,tak z ust pani premier, jak i z ust wcześniej Donalda Tuska, który mówił, żenie będzie likwidacji miejsc pracy w przemyśle wydobywczym węgla kamiennego – mówił Duda. Premier Kopacz powiedziała w Brukseli dziennikarzom, że Polska nie odchodziod węgla, gdyż nasze bezpieczeństwo energetyczne jest na nim oparte. – Pojęciedekarbonizacja zastosowane w konkluzjach szczytu UE dotyczy ograniczaniaemitowania dwutlenku węgla do powietrza – wyjaśniła. Korwin-Mikke obiecuje ułaskawienie żołnierzy z Nangar KhelKorwin-Mikke z kolei odwiedził w piątek Gdańsk, gdzie oświadczył, że wyrokogłoszony przez sąd wobec polskich żołnierzy oskarżonych o zbrodnię wojenną wNangar Khel jest „szokujący”. Zapowiedział, że w przypadku zwycięstwa wwyborach ułaskawi mundurowych. Wojskowy Sąd Okręgowy w Warszawie wymierzył w czwartek czterem żołnierzom,oskarżonym o zbrodnię wojenną w Nangar Khel, kary w zawieszeniu – od 2 lat do6 miesięcy. Sąd uznał, że to nie zbrodnia wojenna, lecz rozkaz wykonanyniezgodnie z jego treścią i z zasadami użycia broni. Wyrok jest nieprawomocny.– Nie może być tak, żeby żołnierze, którzy wykonują rozkazy byli potemskazywani. Jako prezydent, a nie tylko zwierzchnik Sił Zbrojnych, ułaskawięich natychmiast. To jest rzecz niedopuszczalna, żeby skazywać ludzi zawykonywanie rozkazów – wszystko jedno jakich. Chyba, że chodziłoby ozarżnięcie z zimną krwią jeńca – wtedy musiałby być rozkaz na piśmie – powiedział Korwin-Mikke na konferencji prasowej w Porcie Lotniczym w Gdańsku. „Start muzułmanki w wyborach w Polsce to wydarzenie dla Kazachstanu”Kandydatka na prezydenta, prezes Wspólnoty Kazachskiej, Balli Marzecprzekonywała pod Pałacem Prezydenckim, że publiczne media w Polscenie traktują równo wszystkich kandydatów w wyborach prezydenckich,poświęcając swoją uwagę przede wszystkim kandydatom startujących z poparciemgłównych partii politycznych. Powiedziała, że to jest niepokojące dla Polski,ale jednocześnie podkreśliła, że jej udział w wyborach jest dowodem na wysokipoziom demokracji w Polsce. – Mój start, Kazaszki, muzułmanki w Polsce szerokim echem odbił się wKazachstanie i centralnej Azji. Kazaszka pierwszy raz startuje na tak wysokiurząd w środku Europy, to jest bardzo duże wydarzenie dla Kazachstanu.Dostaję ogromne poparcie rodaków, wszyscy zazdroszczą Polsce, że taka jesttutaj demokracja, że Kazaszka ma szanse uczestniczyć w wyborach i ma szansezostać nawet prezydentem – powiedziała. Komorowski: przerwa w kampanii z powodu zamachu w Tunezji Ubiegający się o reelekcję Bronisław Komorowski zawiesił kampanię wyborczą wzwiązku ze środowym zamachem w Tunezji. Jak mówił, flagi są opuszczone dopołowy masztów przez 3 dni, więc jest to również czas zawieszenia kampanii.Wybory odbędą się 10 maja; jeśli żaden z kandydatów nie uzyska ponad połowyważnie oddanych głosów, 24 maja odbędzie się druga tura wyborów.",,
"KE ma listę amerykańskich towarów, na które może nałożyć cła","Komisja Europejska sporządziła listę towarów importowanych z USA o wartości ok. 20 miliardów euro, na które potencjalnie może nałożyć cła – podały agencje Reutera i dpa, powołując się na źródła w unijnej dyplomacji.","Komisja nie potwierdziła oficjalnie tych doniesień i nie podała przykładowych towarów znajdujących się na liście – odnotowuje dpa.  Dyplomaci unijni przekazali, że zamierzają opublikować listę towarów 17 kwietnia i rozpocząć proces publicznych konsultacji, po których lista zostanie poprawiona. Zastrzegli zarazem, że są gotowi na rozmowy ze stroną amerykańską. – Można powiedzieć, że KE przygotowuje się zawczasu, prowokowana przez USA – poinformował unijny dyplomata cytowany przez Reutera.  Krok UE interpretowany jest jako reakcja na wtorkową zapowiedź prezydenta USA. Donald Trump poinformował o planach nałożenia ceł na warte 11 mld dolarów towary importowane z UE. Powodem takiego działania Stanów Zjednoczonych byłyby - nieuczciwe w ocenie amerykańskiego przywódcy - subsydia dla europejskiego producenta samolotów Airbus.  Waszyngton i Bruksela złożyły na siebie nawzajem skargi w Światowej Organizacji Handlu (WTO). Ta wykryła nieprawidłowości po obu stronach i w zeszłym roku uznała, że dotacje dla europejskiego Airbusa mają niekorzystne skutki dla USA. WTO nie orzekła jednak konkretnej wysokości powodowanych nimi strat, co - jak się oczekuje - ma uczynić latem.  Spór amerykańsko-unijny o subwencje dla przemysłu lotniczego trwa od ponad dekady. Zarówno USA, jak i Unia Europejska twierdzą, że druga strona udziela niedozwolonego wsparcia finansowego gigantom lotniczym: Bruksela - Airbusowi, a USA - Boeingowi. Druga z tych firm w marcu nie otrzymała żadnego nowego komercyjnego zamówienia na samoloty 737, co jest pierwszym takim miesiącem od prawie siedmiu lat. To efekt dwóch niedawnych katastrof nowego modelu 737 MAX.",,
"Sondaż znajomości partii: 84 proc. zna PiS, 80 proc. PO, 0,2 proc… PZPR","83,8 proc. ankietowanych wymieniło Prawo i Sprawiedliwość, odpowiadając na pytanie o znane im partie polityczne. 80,5 proc. wskazało Platformę Obywatelską, 36,2 proc. PSL, 32,8 proc. - Nowoczesną, 31 proc. - SLD , 28,3 proc. - Kukiz'15, 8,7 proc. Partię Razem, a 1,7 proc. Sondaż przeprowadził Kantar Public.","1 proc. ankietowanych deklarowało znajomość Koalicji Obywatelskiej, 0,7 proc. wskazało Partię Zieloni, 0,6 proc. wymieniło partię Korwin, po 0,5 proc. - Lewicę oraz Teraz, po 0,2 proc. - Zjednoczoną Lewicę, Partię Republikańską, PZPR i ZSL, zaś po 0,1 proc. - Samoobronę, Solidarność, Ruch Palikota i Niezależną. 12 proc. badanych stwierdziło, że nie zna żadnej partii politycznej. 46,9 proc. ankietowanych odpowiadając na pytanie jako pierwsze wskazanie podało Prawo i Sprawiedliwość. W przypadku Platformy Obywatelskiej odsetek ten wyniósł 31 proc. 3,2 proc. wskazało PSL, 2,3 proc. - SLD, 2,1 proc. - Kukiz'15, 1,4 proc. - Nowoczesną, 0,4 proc. - Koalicję Obywatelską, 0,2 proc. Razem, 0,2 proc. - PZPR, po 0,1 proc. - Korwin, Teraz i Zjednoczoną Lewicę. Zdaniem Kantar Public wyniki badania potwierdzają opinię o dominacji dwóch partii na polskiej scenie politycznej. „W spontanicznych wypowiedziach respondentów nie padły nazwy koalicjantów głównych graczy, nie wymieniono Solidarnej Polski, Porozumienia czy Inicjatywy Polska. Inne partie dzieli od liderów znaczący dystans” - czytamy w komentarzu do sondażu.",,
Kanclerz Niemiec o Nord Stream 2: Mamy swoje interesy,"Kanclerz Niemiec Angela Merkel mówiła we wtorek w PE, nawiązując do słów europosła Ryszarda Legutki (PiS) o Nord Stream 2, że Niemcy rezygnują z energii atomowej i węgla, ale żeby przejść na odnawialne źródła energii, będą potrzebowały do tego więcej gazu. – Mamy swoje interesy – wskazała.","Niemiecka kanclerz przedstawiła w Parlamencie Europejskim swoją wizję przyszłości Unii Europejskiej w debacie z europosłami i przewodniczącym Komisji Europejskiej Jean-Claude'em Junckerem.Szef grupy EKR Ryszard Legutko mówił podczas tej debaty o silnym wpływie Niemiec na politykę unijną. Skrytykował Merkel za poparcie rządu niemieckiego dla Nord Stream 2. Do tych słów nawiązała następnie niemiecka kanclerz. Wskazała, że Niemcy są państwem, które ma 80 mln mieszkańców, i dlatego muszą być „bardziej ostrożne niż inni, gdy przedstawiają swoje interesy”. – Jednak my również mamy interesy i nie głosujemy zawsze razem ze wszystkimi. Cała reszta też nie zawsze głosuje jak my – wskazała. Jak dodała, jeśli chodzi o kształtowanie kwestii związanych ze zmianami klimatu, trzeba korzystać z większej ilości gazu, szczególnie w takim kraju jak Niemcy, które wkrótce nie będą korzystały z energii atomowej. – (Niemcy) chcą jak najsilniej stawiać na energię odnawialną. To jest ważny wkład w środowisko. Ale jeśli chcemy wyjść z węgla, to będziemy potrzebowali w okresie przejściowym więcej gazu – wskazała. Dodała, że nie można całkowicie wyłączyć Rosji jako źródła dostaw gazu. – Czy gaz pojawi się poprzez Gazociąg Północy, przez Ukrainę czy przez Turcję, to będzie to zawsze gaz rosyjski. Europa nie jest niezależna od gazu rosyjskiego. (...) Niemcy będą budować też terminal gazu skroplonego i będą szukały innych możliwości importu gazu – wskazała.",,
Polska ambasador w ONZ o łamaniu praw człowieka w Darfurze,"Bezkarne naruszanie praw człowieka w sudańskiej prowincji Darfur wynika z tego, że instytucje życia społecznego są tam bardzo słabe – mówiła na forum Rady Bezpieczeństwa ONZ polska ambasador Joanna Wronecka. Wronecka, która jest przewodniczącą komitetu ds. sankcji wobec Sudanu, przedstawiła dane dotyczące przypadków przemocy w Darfurze w okresie od 13 marca do 3 sierpnia tego roku.","Wskazują one, że w Darfurze miały miejsce przypadki pogwałcenia międzynarodowego prawa humanitarnego, łamania praw człowieka, a także przypadki przemocy seksualnej wobec mieszkańców regionu i osób, które znalazły się w Darfurze w wyniku migracji wewnętrznych. – Brak należycie funkcjonujących instytucji cywilnych, takich jak siły policyjne czy sądy, przyczynił się do poczucia bezkarności w obliczu naruszeń praw człowieka – podkreśliła szefowa stałego przedstawicielstwa RP przy ONZ. Według Wroneckiej w Darfurze nie doszło do wybuchu przemocy na dużą skalę.  – Sytuacja w zakresie bezpieczeństwa charakteryzowała się tym, że mieliśmy tam do czynienia z lokalnymi incydentami naruszającymi bezpieczeństwo, w tym z potyczkami między gminami, atakami milicji na ludność cywilną, napięciami w głównych obozach dla przesiedleńców wewnętrznych, a także starciami z udziałem policji i służby bezpieczeństwa z odłamem Ruchu Wyzwolenia Sudanu – poinformowała. Stała przedstawiciel RP przy ONZ powiadomiła Radę Bezpieczeństwa o swych planach kolejnej wizyty w Sudanie. Oprócz wysłuchania sprawozdania Wroneckiej, w trakcie swego czwartkowego posiedzenia RB przyjęła jednomyślnie rezolucję 2491 (2019) potępiającą przemyt migrantów i handel ludźmi u wybrzeży Libii.  Upoważniła też państwa członkowskie NZ na kolejny rok do przeprowadzania inspekcji statków w tym obszarze, gdy istnieją uzasadnione podstawy, że uczestniczą one w nielegalnych działaniach. Rada zwróciła się do sekretarza generalnego z wnioskiem o przedstawienie za pół roku raportu w tej sprawie. Niektórzy członkowie RB wyrażali w swych wystąpieniach zaniepokojenie trudną sytuacją migrantów. Apelowali o podjęcie wysiłków zmierzających do położenia kresu zamieszek w Libii.",,
"Gąsiorowski, oskarżony w aferze Art-B, współorganizatorem „radosnego” marszu w Gdańsku","„Jednym z organizatorów radosnego Marszu Życia z okazji wybuchu II wojny światowej jest Andrzej Gąsiorowski od Art-B” – poinformował dziennikarz TVP, Cezary Gmyz. Gąsiorowski był oskarżony o wyłudzenie na początku lat 90. kilku bilionów ówczesnych złotych. Ostrzeżony przez ówczesnego szefa Biura Bezpieczeństwa Narodowego zbiegł do Izraela; odczekał aż  sprawa ulegnie przedawnieniu.","Gdańskie samorządowe obchody 80. rocznicy napaści Niemiec na Polskę miały obejmować między innymi „radosny pochód, tańce i wspólne świętowanie” m.in. z delegacją niemiecką. Jak poinformował na Twitterze Cezary Gmyz, jednym z organizatorów imprezy jest znany z afery Art-B Andrzej Gąsiorowski. Ostrzeżony przez ówczesnego szefa Biura Bezpieczeństwa Narodowego, Macieja Zalewskiego, o nakazie aresztowania Gąsiorowski wraz ze wspólnikiem Bogusławem Bagsikiem w ostatniej chwili przed zamknięciem dla nich granic uciekł samolotem do Izraela. Wcześniej, w ramach spółki Art-B Bagsik i Gąsiorowski, przy wsparciu rządu Tadeusza Mazowieckiego i PLL LOT organizowali akcję „Most” – przerzutu kilkudziesięciu tys. sowieckich Żydów przez teren RP do Izraela. Po ucieczce obu państwo żydowskie  uciekinierom przyznało obywatelstwo, zaś wnioski o ekstradycję własnych obywateli Izrael z zasady odrzuca.  Gąsiorowski w Izraelu założył organizację udzielającą wsparcia ocalałym z Holokaustu i zaangażował się w działalność w ramach pojednania żydowsko-niemieckiego organizując m.in. Marsze Życia. W wywiadzie dla „Gazety Wyborczej” twierdził, że nie rozumie aktu oskarżenia, bo coś takiego, jak „system bankowy nie istnieje”, a polskiemu wymiarowi sprawiedliwości nie ufa. Przestępstwa, o które został oskarżony, kolejno przedawniały się. Ostatnie – to najpoważniejsze – powinno ulec przedawnieniu w 2016 r., jednak przed wyborami w 2015 r. ówczesna większość sejmowa znowelizowała Kodeks karny skróciła okres przedawnienia o 5 lat. W tym samym roku sąd formalnie umorzył sprawę. W Gdańsku, który formalnie był Wolnym Miastem, ale faktycznie instytucje – z wyjątkiem kolei i urzędu celnego – pozostały pruskie podobny proces nie następował. Nadal przybywali Niemcy z Prus Wsch. Ponad 100 tys. Polaków z Pomorza i innych dzielnic osiedliło się zamiast w Gdańsku w budowanej właśnie Gdyni. Wiosną i latem 1939 r. w rządzonym przez NSDAP Wolnym Mieście nasilały się prześladowania mniejszości polskiej. Już wieczorem 31 sierpnia rozpoczęto masowe aresztowania gdańskich Polaków. Wielu z nich jeszcze tej samej nocy torturowano na Gestapo. Więźniowie potem byli mordowani w Sztutowie, Piaśnicy i innych miejscach kaźni. 1 września 1939 r. dzień napaści Niemiec na Polskę, to formalna data przyłączenia Wolnego Miasta Gdańska do Rzeszy. Tego samego dnia przez wiele godzin trwała bohaterska obrona budynku Poczty Polskiej. Również jej obrońców Niemcy wymordowali. 10-letnia Erwina Barzychowska, wychowanica dozorcy poczty, podpalona miotaczem płomieni, umierała 7 tygodni.",,
Darmowe konta w banku dla wszystkich. 8 sierpnia w życie wchodzą nowe przepisy,8 sierpnia w życie wchodzą nowe przepisy zobowiązujące wszystkie banki i SKOK-i do oferowania tzw. rachunku podstawowego. Korzystanie z takiego konta będzie darmowe.,"Za korzystanie z konta i wydaną do niego kartę nie będzie można naliczać opłat. Bezpłatne wypłacimy też pieniądze z bankomatów naszego banku i pięć razy w miesiącu z bankomatu obcego. W ostatnich latach opłaty za prowadzenie konta oraz karty były przez banki podnoszone, często naliczana była prowizja za wypłaty niskich kwot z darmowych dotychczas bankomatów. Takich opłat będzie można uniknąć, otwierając tzw. rachunek podstawowy. Darmowe rachunki będą miały pewne ograniczenia. W trakcie zakładania konta i przez cały czas, kiedy będziemy go posiadać, nie możemy mieć innego konta. Wyjątkiem są konta walutowe. Należy pamiętać, że umowy rachunków mają zwykle miesięczny okres wypowiedzenia. Żeby skorzystać z oferty w sierpniu, w lipcu trzeba złożyć wypowiedzenie umowy starego konta.",,
Więzienie w zawieszeniu dla kardynała. Nie zgłosił przypadku pedofilii,"Francuski kardynał Philippe Barbarin został skazany w Lyonie na pół roku więzienia w zawieszeniu za niezgłoszenie czynów pedofilii popełnionych w latach 80. i 90. przez jednego z księży w jego archidiecezji. Obrona zapowiedziała wniesienie apelacji. Po ogłoszeniu wyroku kardynał ogłosił, że złoży rezygnację na ręce papieża Franciszka.","Pod nieobecność kardynała na sali sądowej przewodnicząca składu sędziowskiego uznała hierarchę „za winnego nieprzekazania” między 2014 a 2015 r. informacji na temat „złego traktowania” nieletniego – podała AFP. Agencja Reutera pisze, że kardynał Barbarin został uznany za winnego nieprzekazania oskarżeń dotyczących wykorzystywania seksualnego w latach 80. i na początku lat 90. przez ks. Bernarda Preynata, który ma stanąć przed sądem jeszcze w tym roku. Kardynał Barbarin, arcybiskup Lyonu, jest najwyższym hierarchą uwikłanym w skandal seksualnego wykorzystywania dzieci w Kościele katolickim we Francji. Obrona kardynała od razu oświadczyła, że wniesie apelację. – Uzasadnienie sądu mnie nie przekonuje. Będziemy kwestionować tę decyzję wszystkimi możliwymi środkami prawnymi – zapowiedział adwokat hierarchy. Kardynał Barbarin ma dziesięć dni na wniesienie odwołania od wyroku. Domniemane ofiary ks. Preynata, pragnąc zmusić kardynała Barbarina do wytłumaczenia się przed sądem, wytoczyły mu sprawę z oskarżenia prywatnego. We Francji nawet jeśli prokurator uznał sprawę za zamkniętą, oskarżenie prywatne może zakończyć się wyrokiem do 10 lat więzienia. Zgodnie z aktem oskarżenia czyny pedofilskie ks. Preynata miały miejsce w latach 80. XX wieku i trwały do lat 90. Duchowny pozostawał na stanowisku aż do 2015 r. Zmieniające się zeznania kardynała Barbarina wskazują na to, że wiedział o postępowaniu podwładnego już w 2007 r. Pierwsza skarga rodziców ofiary księdza pedofila dotarła do poprzednika arcybiskupa Barbarina w 1991 r. Członkowie stowarzyszenia Słowo Oswobodzone przekonani są, że Barbarin wiedział o tym już w 2001 r., od razu gdy przybył do Lyonu. Adwokaci kard. Barbarina nazwali całą sprawę polowaniem na czarownice i wyrazili nadzieję, że postępowanie „pozwoli na ujawnienie całej prawdy, faktycznej i prawnej” i „pokaże, że kardynał nie popełnił żadnego wykroczenia”.Po ogłoszeniu wyroku kard. Barbarin ogłosił, że złoży rezygnację na ręce papieża Franciszka. W krótkim oświadczeniu dla mediów kardynał powiedział: „Podjąłem decyzję o tym, że pojadę do Ojca Świętego, by złożyć na jego ręce swoją rezygnację”. Poinformował też, że spotka się z Franciszkiem „w ciągu kilku dni”.Hierarcha zapewnił w czasie spotkania w Lyonie o swym „współczuciu” dla ofiar i ich rodzin oraz dodał, że modli się za nich.",,
"Premier: Alkohol jest dla ludzi, ale powinniśmy korzystać z niego z umiarem","Kiedy czytam, że codziennie sprzedaje się nawet 3 mln „małpek”, z czego nawet milion przed południem, to jestem niezwykle zaniepokojony. Alkohol jest dla ludzi, ale wszyscy powinniśmy korzystać z niego z umiarem – zaapelował premier Mateusz Morawiecki w „Super Expressie”.","W weekendowym wydaniu „SE’ premier podkreślił, że alkoholizm to poważny problem, który dotyka ludzi w całym kraju i z każdej grupy społecznej. – Razem możemy mu się przeciwstawić. Nie można udawać, że problemu nie ma. Przez alkohol co roku w Polsce umiera 10 tys. osób. To tak, jakby zniknęło z mapy Polski miasteczko wielkości Władysławowa, Bystrzycy Kłodzkiej czy Włoszczowej – zaznaczył. Przypomniał, że alkoholizm jest jedną z chorób cywilizacyjnych, z którą odpowiedzialne państwo musi walczyć. – To przecież my wszyscy ponosimy koszt leczenia osób uzależnionych, koszt rozbitych rodzin, spraw rozwodowych, wypadków samochodowych. Nie chodzi nam o dodatkowe wpływy dla budżetu. NFZ na leczenie osób nadużywających alkoholu oraz zachorowań na raka płuc wydaje znacznie więcej – wskazał premier. Morawiecki zwrócił uwagę, że z powodu alkoholizmu często cierpią całe rodziny. – Alkohol jest dla wielu ludzi ucieczką od problemów dnia codziennego. Chcemy budować społeczeństwo, w którym tych problemów będzie jak najmniej, a ludzie nie będą pozostawieni sami sobie. Chcemy budować państwo dobrobytu, a dobrobyt to coś więcej niż tylko wysokie dochody. To również zdrowie, wolność od stresu, pewność jutra – podkreślił premier.",,
Rosja ma zapłacić Polsce 9 milionów złotych. Tak orzekł sąd,"Sześć lat ambasada Federacji Rosyjskiej korzystała bezumownie z nieruchomości na warszawskim Mokotowie. Teraz Rosja ma zapłacić za to Polsce około 9 mln zł. Przedstawiciele kraju Władimira Putina nie stawili się w polskim sądzie, więc orzeczenie zapadło zaocznie. Wyrok jest nieprawomocny.","– Federacja Rosyjska ma zapłacić Skarbowi Państwa blisko 9 mln zł za bezumowne korzystanie z nieruchomości przy ul. Bobrowieckiej 2b w Warszawie – orzekł w poniedziałek warszawski Sąd Okręgowy. Wyrok dotyczy ostatniej z kilku nieruchomości, o które toczyły się procesy przed stołecznym sądem, w sprawach ich posiadania i użytkowania przez Rosję. W odrębnym postępowaniu trwa jeszcze spór sądowy o wydanie nieruchomości przy Bobrowieckiej 2b, czego domagają się władze Warszawy.  Wyrok pod nieobecność Rosjan – Strona pozwana nie stawiła się na wyznaczoną rozprawę w celu rozpoznania tej sprawy, nie zajęła też stanowiska. Wobec tego na podstawie Kodeksu postępowania cywilnego sąd uznał za prawdziwe twierdzenia strony powodowej podniesione w pozwie – powiedział w uzasadnieniu poniedziałkowego wyroku sędzia Paweł Pyzio.  Skarb Państwa reprezentowany przez Prokuratorię Generalną domagał się – w związku z bezumownym użytkowaniem przez ambasadę Rosji nieruchomości przy Bobrowieckiej 2b w latach 2009-2015 – ponad 8,9 mln zł. Sąd uznał, że roszczenie jest uzasadnione. Wcześniej zapadły dwa inne wyroki Wcześniej przed stołecznym sądem zapadły wyroki w procesach odnoszących się do innych takich warszawskich nieruchomości – przy ul. Kieleckiej 45 i Sobieskiego 100. Federacja Rosyjska użytkuje w Polsce kilkanaście nieruchomości, m.in. w Warszawie. Część obiektów ma uregulowany stan prawny – są rosyjską  własnością albo Rosja korzysta z nich na podstawie obowiązujących umów. Według strony polskiej część nieruchomości strona rosyjska użytkuje bez ważnych umów. Za te nieruchomości od jakiegoś czasu magistraty w Warszawie, a także w Gdańsku, naliczają opłaty i wzywają stronę rosyjską do ich uregulowania. Wobec braku odzewu występują na drogę sądową.",,
KO przedstawia kandydata na ministra. Jego pomysł na zmiany? Prywatyzacja szpitali,"– Przedstawiam pierwszych kandydatów na moich ministrów. Prof. Tomasz Grodzki to kandydat na ministra zdrowia – powiedziała na konferencji prasowej Koalicji Obywatelskiej kandydatka na premiera tej formacji, Małgorzata Kidawa-Błońska. Swój pomysł na służbę zdrowia prof. Grodzki przedstawił w listopadzie 2017 r. – Zrobimy wszystko, żeby zakaz prywatyzacji szpitali przestał obowiązywać – zadeklarował.","Jak podkreśliła, Grodzki „to nie tylko wybitnej klasy specjalista, nie tylko świetny naukowiec, ale także lekarz, który potrafi pracować z pacjentem, który rozumie pacjenta i doskonale wie, jak zreformować służbę zdrowia”. – Jestem bardzo dumna, że pan profesor przyjął moje zaproszenie – dodała Kidawa-Błońska.W gabinecie cieni Grzegorza Schetyny (grupa polityków wyznaczona przez przewodniczącego PO do tworzenia nowego rządu, w przypadku wygranej jego formacji) za służbę zdrowia odpowiada prof. Tomasz Grodzki, senator PO ze Szczecina.",,
Putin wydał dekret o rozwoju społeczno-gospodarczym. Zalecił podniesienie długości życia,Władimir Putin wydał tuż po zaprzysiężeniu na czwartą kadencję prezydencką dekret o rozwoju społeczno-gospodarczym Rosji. Wyznaczył w nim cele dla rządu – m.in. zmniejszenie poziomu ubóstwa i wprowadzenie Rosji do grona czołowych gospodarek świata.,"16-punktowy dekret wyznacza narodowe cele rozwoju dla Rosji do 2024 r., czyli do końca rozpoczynającej się właśnie kolejnej kadencji prezydenckiej Putina. Zawiera zalecenia dla rządu w poszczególnych sferach polityki społecznej. Tego rodzaju pakiet dokumentów Putin ogłosił także na początku swej poprzedniej kadencji, w maju 2012 r. Putin zalecił w dekrecie m.in. podjęcie działań w celu podniesienia w Rosji średniej długości życia do 78 lat, dwukrotne obniżenie do 2024 r. poziomu ubóstwa i przyspieszenie rozwoju technologicznego kraju. Rosja ma - według tych zaleceń - wejść do grona pięciu największych gospodarek świata, a tempo wzrostu gospodarczego ma być wyższe od średniej światowej. Inflacja ma być utrzymana na poziomie nieprzekraczającym 4 proc. Dokument rysuje cele i konkretne wskaźniki, jakie Rosja miałaby osiągnąć w ciągu najbliższych sześciu lat m.in. w demografii, ochronie zdrowia, edukacji, ekologii. Umieralność noworodków ma spaść do wskaźnika 4,5 przypadków zgonów na 1000 narodzonych. W sferze ochrony zdrowia Rosja ma zwiększyć eksport usług medycznych czterokrotnie w porównaniu z zeszłym rokiem, do wartości 1 mld USD rocznie.",,
„USA nie mogą jednostronnie unieważnić porozumienia z Iranem”,"– Stany Zjednoczone nie mogą jednostronnie unieważnić porozumienia nuklearnego z 2015 roku między Iranem a mocarstwami światowymi – podkreśliła w piątek szefowa dyplomacji UE Federica Mogherini. Przed podejmowaniem decyzji, które mogłyby zaszkodzić porozumieniu, wypowiedzieli się również przywódcy Francji, Wielkiej Brytanii i Niemiec. Prezydent Iranu Hasan Rowhani w odpowiedzi na oświadczenie Trumpa zapowiedział, że jego kraj „podwoi wysiłki” w budowie swojego potencjału odstraszania.","– Jako społeczność międzynarodowa nie możemy sobie pozwolić na zdemontowanie porozumienia nuklearnego, które funkcjonuje – oświadczyła w reakcji na decyzję prezydenta USA Donalda Trumpa, który ogłosił w piątek, że nie potwierdzi przestrzegania przez Teheran tego porozumienia oraz zapowiedział, że „zakończy umowę”, jeśli Kongres USA nie przyjmie nowych sankcji wobec Iranu.– Ta umowa nie jest porozumieniem dwustronnym. (...) Społeczność międzynarodowa i Unia Europejska wraz z nią dały jasno do zrozumienia, że ta umowa jest i pozostanie w mocy – powiedziała Mogherini dziennikarzom. Podkreśliła, że porozumienie ws. irańskiego programu nuklearnego daje gwarancje, iż program ten służy i będzie służył wyłącznie celom cywilnym. Zaakcentowała, że Trump nie może tego porozumienia unicestwić. – Prezydent Stanów Zjednoczonych ma wiele uprawnień, ale nie to – oświadczyła. Szefowa unijnej dyplomacji ujawniła, że bezpośrednio po piątkowym wystąpieniu Trumpa rozmawiała z sekretarzem stanu USA Rexem Tillersonem. Przywódcy ostrzegająPrzywódcy Francji, Wielkiej Brytanii i Niemiec przestrzegli Stany Zjednoczone przed podejmowaniem decyzji, które mogłyby zaszkodzić porozumieniu ws. irańskiego programu nuklearnego, takich jak przywracanie sankcji wobec Iranu. We wspólnym oświadczeniu, wydanym po piątkowym wystąpieniu prezydenta Donalda Trumpa, przywódcy tych trzech krajów zaakcentowali, że podzielają zaniepokojenie USA irańskim programem rakiet balistycznych i destabilizującymi działaniami Iranu w regionie. Zapewnili, że są gotowi współpracować z Waszyngtonem, by zająć się tymi kwestiami. Reakcja IranuPrezydent Iranu Hasan Rowhani podkreślił w piątek, w reakcji na wystąpienie prezydenta USA Donalda Trumpa, że wielostronnego porozumienia ws. irańskiego programu nuklearnego nie może anulować jeden kraj.  Przedstawiając nową strategię wobec Iranu, Trump oświadczył w piątek, że Teheran nie przestrzega porozumienia nuklearnego i zapowiedział nałożenie sankcji na irańską Gwardię Rewolucyjną. Rowhani zapewnił, że Iran przestrzega wszystkich porozumień międzynarodowych. Jednocześnie podkreślił, że naród irański nigdy nie ugnie się pod presją obcego rządu. Wykluczył dodanie jakichkolwiek klauzul do porozumienia ws. irańskiego programu nuklearnego. Wyraził opinię, że USA znajdą się w izolacji, sprzeciwiając się temu porozumieniu. Iran będzie się zbroić?Prezydent podkreślił, że Teheran będzie przestrzegał porozumienia nuklearnego, dopóki chronione będą interesy Iranu. Zapowiedział, że Iran „podwoi wysiłki”, pracując nad budową potencjału odstraszania i rozszerzy swój program rakietowy. Rosjanie zaniepokojeniRosyjski wiceminister spraw zagranicznych Siergiej Riabkow powiedział w piątek, że to „bardzo niepokojące”, że prezydent Stanów Zjednoczonych Donald Trump na nowo podnosi pytania, które zostały rozstrzygnięte, gdy podpisano międzynarodowe porozumienie w sprawie irańskiego programu nuklearnego – poinformowała agencja RIA.Riabkow dodał, że teraz Rosja jako swoje główne zadanie postrzega zapobieżenie upadkowi porozumienia jądrowego z Iranem. Wiceminister wezwał również wszystkie strony do dalszego zaangażowania w porozumienie.",,
„Ukraińskie władze nie doceniły obywateli”,"– Najbliższe godziny będą decydujące. Okaże się, na ile ten głos ludu będzie wytrwały. Jeżeli okaże się, że to protest długotrwały, to znalezienie kompromisu będzie niezbędne – powiedział TVP Info Aleksander Kwaśniewski. Były prezydent zapowiedział, że 5 grudnia będzie przedstawiony raport UE ws. Ukrainy.","Kwaśniewski, razem z Irlandczykiem Patem Coxem, byłym szefem PE, są wysłannikami unijnymi na Ukrainę i mediowali w rozmowach UE-Ukraina przed szczytem Partnerstwa Wschodniego w Wilnie, gdzie miała zostać podpisana umowa stowarzyszeniowa Ukrainy z Unią.–  5 grudnia złożymy w Brukseli raport w tej sprawie. Wtedy zapadną decyzje co dalej...  Nie wykluczam jednak, że gdyby w Kijowie wydarzyło się coś nadzwyczajnego, to być może pojedziemy na Ukrainę jeszcze przed 5 grudnia –  mówił były prezydent.Według Kwaśniewskiego władze nie doceniły siły obywateli i opozycji. – Opozycja ma dużą siłę, bo jest zjednoczona. Współpraca między trzema głównymi partiami opozycyjnymi budzi szacunek. Ich liderzy są zorientowani europejsko i stanowią młode pokolenie polityki, są młodzi. To generacja wolnej Ukrainy – podkreślał.Zauważył jednak, że ciężko będzie spełnić żądania opozycjonistów, którzy chcą odejścia prezydenta Janukowycza. – Pamiętajmy, że do marca 2015 roku prezydent ma silny mandat, który pochodzi z wolnych wyborów, a rząd ma wciąż większość w parlamencie – wyliczał. Jego zdaniem to wciąż partner do rozmów o przyszłości kraju. –  Jeżeli nie użyje siły, nie złamie podstawowych standardów europejskich, pozostaje partnerem do rozmów, choć jego pozycja jest dużo słabsza po tym, co się w ostatnich dniach stało –  mówił Kwaśniewski.Wysłannik UE odniósł się też do słów prezydenta Ukrainy, jakoby został sam na placu boju z silną Rosją. – Gdyby Janukowycz powiedział, że jest w trudnej sytuacji i poprosił przywódców europejskich o rozmowę, to taka rozmowa miałaby miejsce, choćby z prezydentem Komorowskim, który o dramacie pozostawienia Ukrainy sam na sam z jej wielkim wschodnim sąsiadem nigdy nie słyszał –  zakończył.",,
Kurator banków z FSB pobił rekord. Rosyjskich „siłowików” czeka tsunami?,"Takiego majątku na łapówkach nie zbił dotychczas żaden mundurowy w Rosji. Blisko 186 mln dolarów – a to może być nie wszystko. Nie ma się jednak co dziwić, wszak pułkownik FSB nadzorował wszystkie rosyjskie banki. Sprawa Kiryłła Czerkalina może uruchomić prawdziwą lawinę w rosyjskich służbach. Moskwa aż trzęsie się od plotek o planowanej przez Władimira Putina wielkiej czystce w strukturach siłowych.","Zaczęło się od zatrzymania trzech czekistów, przy czym dwaj już od pewnego czasu nie pracowali w FSB. Co ich łączy? Wszyscy byli związani z jednostką nadzorującą sektor bankowy w Rosji. I wszyscy brali łapówki. 25 kwietnia FSB poinformowała, że funkcjonariusze Głównego Zarządu Bezpieczeństwa Wewnętrznego (GUSB) służby zatrzymali pułkownika Kiryłła Czerkalina podejrzanego o przyjęcie łapówek w szczególnie dużych rozmiarach. Zatrzymano też dwóch byłych oficerów Dmitrija Frołowa i Andrieja Wasiliewa. 26 kwietnia sąd aresztował całą trójkę na dwa miesiące.  Antyterroryści na Łubiance  Aresztowani pracowali w Zarządzie „K” Służby Bezpieczeństwa Ekonomicznego (SEB) FSB, odpowiedzialnym za kontrwywiad w sferze kredytowo-finansowej. W ostatnich latach „kasznicy” (jak potocznie mówi się o funkcjonariuszach Zarządu „K”) prowadzili działania operacyjne w praktycznie wszystkich głośnych sprawach karnych wobec wysoko postawionych urzędników i biznesmenów. Obecnie działania operacyjne w śledztwie dotyczącym Czerkalina, Frołowa i Wasiliewa również prowadzi FSB, ale inny zarząd: Główny Zarząd Bezpieczeństwa Wewnętrznego. Ale „rekord” Czerkalina może okazać się jeszcze wyższy – śledczy podejrzewają, że miliardy rubli mogą się znajdować na kontach bankowych podstawionych osób i fikcyjnych firm wykorzystywanych przez byłych funkcjonariuszy FSB.  Pułkownik 10 proc.  Kiryłł Czerkalin stał na czele 2. Wydziału w Zarządzie „K” SEB FSB. Wydział ten nadzoruje cały sektor bankowy Rosji. Podlegają mu wszystkie regionalne bankowe komórki bezpieczeństwa państwowego. Czerkalin uchodził za nadzwyczaj wpływową postać, z którą liczyli się najwięksi rosyjscy finansiści. Jest uważany za człowieka generała Iwana Tkaczewa, szefa Zarządu „K”, który z kolei jest człowiekiem Igora Sieczina, szefa Rosnieftu, jednego z najbardziej wpływowych ludzi w Rosji, cieszącego się specjalnymi względami Putina. Pochodzący z rodziny o bogatej czekistowskiej tradycji Czerkalin wchodził też w skład międzyresortowej komisji do walki z praniem pieniędzy pochodzących z przestępstw, finansowaniem terroryzmu i rozprzestrzenianiem broni masowego rażenia. Z ramienia FSB odpowiadał też za współpracę z rządową agencją śledzącą przepływ pieniędzy Rosfinmonitoring. Teraz okazuje się, że przyjął miliardy rubli od szefów banków za „ochronę” i pomoc w kłopotach. Czerkalin miał przyjmować łapówki w związku z prowadzonym śledztwami dotyczącymi defraudacji w prywatnych bankach, które nadzorował z ramienia FSB. Od stycznia 2017 do maja 2019 r. w Rosji odebrano licencję łącznie 121 bankom. Największe malwersacje odnotowano w banku Jugra (blisko 100 mld rubli). Łącznie straty sektora wyniosły 3 bln rubli. Wszystkie informacje odnośnie każdego banku i jego problemów obligatoryjnie przechodziły przez biurko Czerkalina. W jaki sposób trafiały do niego łapówki? Możliwości jest dużo, ale dwie były najczęściej wykorzystywane. Schemat nr 1 polega na tym, że bankowiec wyprowadziwszy środki z rachunków swego banku za granicę i przygotowując się do ogłoszenia bankructwa, proponuje naczelnikowi bankowego wydziału FSB „dolę” w zamian za szybkie i „bezbolesne” zamknięcie sprawy. „Dola” wynosi co najmniej 10 proc. W schemacie nr 2 bankowiec przychodzi do czekisty już po odebraniu bankowi licencji. Ale w takim wypadku łapówka może sięgać nawet połowy wyprowadzonej z kont sumy. „Załatwiacze” z FSB  Na razie śledztwo mówi tylko o 850 tys. dolarów, jakie Czerkalin od października 2013 do lutego 2015 r. miał otrzymać przez pośrednika od biznesmena Nazarowa. Ale wiadomo, że to dopiero początek. Wystarczy spojrzeć na łączną wartość malwersacji w sektorze bankowym w ciągu dwóch lat i wyobrazić sobie, że co najmniej 10 proc. tej sumy trafiło do Czerkalina (i zapewne jego protektorów na wyższym szczeblu). Pułkownikowi grozi 15 lat więzienia. Aresztowanym dwóm byłym kolegom Czerkalina grozi do 10 lat więzienia. Sąd 26 kwietnia ogłosił, że są podejrzani o przyjęcie w sumie 490 mln rubli (7,6 mln dolarów) łapówek. Śledczy oceniają, że zatrzymani mogli zgromadzić majątek dzięki wykorzystywaniu informacji służbowych i poufnych, które otrzymywali z ministerstwa gospodarki, banku centralnego i innych dużych banków. Mogli dostawać łapówki za ostrzeganie banków o planowanych kontrolach lub cofnięciu licencji. Pracując w FSB, Frołow i Wasiljew byli już znani jako „załatwiacze”, pomagający zamknąć sprawy kryminalne za pieniądze. Byli też znani z tego, że regularnie oszukują swoich klientów. Obaj mężczyźni już wcześniej zostali zwolnieni ze służby „z powodu kompromitujących okoliczności”. Frołow i Wasiljew nie ujawnili w deklaracjach majątkowych zagranicznych nieruchomości zapisanych na krewnych (zgodnie z wprowadzonym kilka lat temu prawem, rosyjscy urzędnicy i funkcjonariusze mają zakaz posiadania nieruchomości za granicą). W 2013 r. „Nowaja Gazieta” odkryła, że rodzina Frołowa posiada niezadeklarowane nieruchomości za granicą, okazało się, że kupił posiadłość z prywatnym parkiem nad włoskim jeziorem Maggiore.  Generał od Sieczina  Pułkownik Frołow kierował przed 2013 r. wydziałem bankowym w Zarządzie „K”, Czerkalin był wtedy jego zastępcą. Frołow był jednocześnie zastępcą ówczesnego naczelnika Zarządu „K” Służby Bezpieczeństwa Ekonomicznego FSB Wiktora Woronina i nadzorował kontrwywiadowcze zabezpieczenie sektora bankowego w Rosji. Frołow wyleciał ze służby, a później stanowisko stracił także Woronin. Zastąpił go Tkaczew, który awansował na szefa 2. Wydziału swego zaufanego człowieka Czerkalina. Aresztowanie tego ostatniego niektórzy oceniają jako początek operacji wymierzonej właśnie w Tkaczewa. Stać za nią ma jego formalny przełożony, szef SEB FSB, generał Siergiej Koroliew. Dobry znajomy lidera mafii tambowskiej Giennadija Pietrowa – jak wynika z podsłuchanych swego czasu rozmów mafioza. W tle zaś widać rywalizację potężnych oligarchów. Generał Tkaczew związany jest z Igorem Sieczinem, generał Koroliew z Igorem Rotenbergiem. Tkaczew to ostatnia ważna postać na Łubiance związana z Sieczinem. Generał wcześniej sam służył w Głównym Zarządzie Bezpieczeństwa Wewnętrznego FSB, w 6. Służbie (tzw. sieczinowski specnaz). To „szóstka” realizowała głośną sprawę, w której rozbito antykorupcyjną komórkę MSW za… korupcję. Aresztowano i skazano na więzienia byłego naczelnika Głównego Zarządu Ekonomicznego Bezpieczeństwa i Przeciwdziałania Korupcji MSW Denisa Sugrobowa i jego podwładnych. Tkaczew ma wielu wpływowych wrogów na Łubiance. Jednym z nich jest Koroliew, od 2016 r. szef Służby Bezpieczeństwa Ekonomicznego. Jego człowiek kieruje Głównym Zarządem Bezpieczeństwa Wewnętrznego FSB, który odpowiada za działania operacyjne w sprawie Czerkalina.  Łapówka w bitcoinach  Na Łubiance jest nerwowo nie tylko z powodu sprawy Czerkalina. Największą służbą specjalną Rosji wstrząsają nie tylko konflikty wewnętrzne. Potężnych wrogów ma FSB na zewnątrz. Po latach dominacji i niszczenia wpływów MSW czy Komitetu Śledczego Rosji (SKR), rywale ci przechodzą do kontrataku. W kwietniu zatrzymano i aresztowano byłego śledczego Zarządu Śledczego FSB, 31-letniego kapitana Aleksieja Kołbowa i obecnego naczelnika 7. Wydziału Zarządu Śledczego, 32-letniego majora Siergieja Biełousowa. 7. Wydział Zarządu Śledczego FSB zajmuje się przestępstwami w sferze zaawansowanych technologii. Komitet Śledczy Rosji, na podstawie materiałów operacyjnych zebranych przez Główny Zarząd Bezpieczeństwa Wewnętrznego FSB, podejrzewa obu czekistów o wymuszenie łapówek o łącznej wartości 65 mln rubli. Pieniądze dostawali w bitcoinach. Dużo wskazuje na to, że w sprawie śledczych FSB rewanż na Łubiance chce wziąć Komitet Śledczy Rosji (SKR). To odwet za „sprawę Nikandrowa”, gdy FSB w 2017 r. zdjęła za korupcję bliskich współpracowników Aleksandra Bastrykina. Zostali potem skazani na więzienie: szef zarządu bezpieczeństwa wewnętrznego SKR Michaił Maksimienko, jego zastępca Aleksandr Łamonow i 1. zastępca naczelnika stołecznego zarządu SKR Denis Nikandrow. Ich sprawą zajmował się właśnie Zarząd Śledczy FSB (gdzie pracowali Biełousow i Kołbow), choć zgodnie z prawem powinien się tym zajmować sam Komitet Śledczy Rosji.  Nadciąga tsunami  Wewnętrzne konflikty w strukturach siłowych wyraźnie nasilają się w ostatnich miesiącach, co wiąże się z generalnym osłabieniem reżimu Putina. Można się spodziewać, że prezydent postanowi wstrząsnąć swoimi siłowikami, zanim sytuacja wymknie się spod kontroli. Preludium do wielkiej czystki może być sprawa Czerkalina, a pretekstem dla kadrowego tsunami – walka z korupcją. Dziś uwaga wielu siłowików (i nie tylko) skupia się na pewnej rezydencji w Moskwie, gdzie w areszcie domowym przebywa Aleksiej Chotin, właściciel banku Jugra. Został osadzony w areszcie domowym decyzją sądu 19 kwietnia – a więc niedługo przed zatrzymaniami Czerkalina, Frołowa, Wasiliewa, Biełousowa i Kołbowa. Pojawiły się właśnie przecieki, że to właśnie zeznania Chotina pogrążyły pułkownika Czerkalina. Upadek banku Jugra to największa taka sprawa w rosyjskim sektorze bankowym ostatnich lat. Chotin jest podejrzany o defraudację 7,5 mld rubli. Grozi mu do 10 lat więzienia. Wielu wpływowych ludzi w Rosji musi się obawiać tego, co powie (lub już powiedział), żeby tylko zmniejszyć wymiar kary. Po moskiewskich gabinetach krążą plotki o przesądzonych już rzekomo dymisjach w kierownictwie różnych siłowych instytucji, jak też fali aresztowań funkcjonariuszy średniego szczebla. Odpowiednie dekrety mają już leżeć gotowe na biurku Putina, a do trzęsienia ziemi - nie tylko wśród siłowików, ale też w administracji rządowej i w banku centralnym – dojść ma pod koniec pierwszej dekady czerwca. Wśród ofiar czystek mogą się znaleźć dwaj zastępcy dyrektora FSB Aleksandra Bortnikowa: Siergiej Smirnow i Aleksandr Kupriażkin (ten był wcześniej szefem Zarządu Bezpieczeństwa Wewnętrznego FSB). To oni podobno kryli przez lata Czerkalina – zapewne nie za darmo.",,
Minister Dera: PiS za wolnością w internecie,"– Rząd PiS opowiada się za wolnością w internecie – powiedział prezydencki minister Andrzej Dera. Jego zdaniem „internet to sfera wolności, w którą nikt nie powinien ingerować”.","W Parlamencie Europejskim w Strasburgu odbędzie się we wtorek debata, a następnie głosowanie nad ostateczną wersją dyrektywy o prawach autorskich na jednolitym rynku cyfrowym. Dyrektywa ma zmienić zasady publikowania i monitorowania treści w internecie. Nowe przepisy wzbudzają sporo emocji w niektórych państwach UE, zwłaszcza w Polsce, gdzie określane były nawet mianem ACTA2. Najwięcej kontrowersji budzą artykuły 11 i 13 dyrektywy. Przeciwnicy tych regulacji mają wątpliwości, czy przepisy nie będą ograniczały wolności słowa w internecie. Polska, Holandia, Włochy, Finlandia i Luksemburg nie poparły wypracowanego porozumienia w Radzie UE w tej sprawie.Andrzej Dera był pytany w TVP, czy polski rząd popiera projekt dyrektywy o prawach autorskich w internecie. – To jest wybór: albo wolność albo kontrola. Nasz rząd opowiada się za sferą wolności. Żeby nie wprowadzać takich mechanizmów, które będą powodowały ograniczenie swobody – oświadczył.Jak dodał, jeżeli dojdzie do kontroli w sieci to „internet jako sfera wolności pryśnie jak bańka mydlana”. Minister dopytywany, czy propozycja dyrektywy ogranicza swobodę w internecie powiedział, że „są tam mechanizmy, które ją ograniczają”. – Zacznie się od jednej strony, gdzie spowoduje się jakieś mechanizmy kontrolne. A skoro się w jednej kwestii uda to otworzy się furtkę i można praktycznie ograniczyć internet – dodał.Jego zdaniem „nikt nie zamierza okradać twórców”. – Bardzo mało twórców robi coś w internecie. To ma wymiar raczej materialny. W internecie nie da się tego po prostu kontrolować, nie ma fizycznej możliwości kontrolowania – zaznaczył.W poniedziałek dzienniki, w tym „Rzeczpospolita”, „Gazeta Wyborcza” i „Puls Biznesu”, ukazały się z pustymi pierwszymi stronami. Wydawcy w ten sposób zaapelowali do polskich europarlamentarzystów o poparcie dyrektywy o prawie autorskim na jednolitym rynku cyfrowym. Apelowali o to, by „poprzeć rozwiązania, które pomogą wprowadzić – również w naszym kraju – nowe, sprawiedliwsze zasady korzystania przez gigantów internetowych z tworzonych przez polskich pisarzy, filmowców muzyków i dziennikarzy treści”.",,
Dworczyk: Rola Leszka Czarneckiego musi być wyjaśniona,"Leszek Czarnecki na pewno jest stroną w sprawie dotyczącej KNF i na pewno jego rola musi być wyjaśniona – ocenił w poniedziałek szef KPRM Michał Dworczyk. Odnosząc się do nagrań dot. KNF, powiedział, że „trudno oprzeć się wrażeniu, że przekazywanie »na raty« materiału ma też cel medialno-polityczny”.","Właściciel Getin Noble Banku Leszek Czarnecki w poniedziałek ma złożyć zeznania w katowickiej prokuraturze w związku z zawiadomieniem, jakie złożył na początku listopada o możliwości popełnienia przestępstwa przez Marka Chrzanowskiego, gdy ten był przewodniczącym Komisji Nadzoru Finansowego.„Gazeta Wyborcza” napisała we wtorek, że według Czarneckiego, Chrzanowski w marcu 2018 r. zaoferował przychylność dla jego banku w zamian za około 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa.W poniedziałek w porannej rozmowie w Polsat News szef KPRM pytany, czego spodziewa się po przesłuchaniu Czarneckiego, powiedział: „spodziewam się, że prokuratura będzie rzetelnie i sprawnie prowadziła to śledztwo”. Dworczyk przypomniał, że śledztwo to objął nadzorem minister sprawiedliwości, prokurator generalny Zbigniew Ziobro.Szef KPRM był też pytany, czy Czarnecki „jest ofiarą tej całej sytuacji”.– Pan Leszek Czarnecki na pewno jest stroną w tej sprawie i na pewno musi być jego rola wyjaśniona – ocenił minister.Natomiast odnosząc się do pytania, co zrobi PiS, jeśli będą pojawiać się kolejne nagrania dotyczące tej sprawy, Dworczyk powiedział: „To jest zdumiewające (...) czemu nagranie, które istnieje od marca, pojawia się akurat w tym momencie, czemu dowiadujemy się, że ma to być swojego rodzaju serial i (...) mogą być ujawnione kolejne nagrania”. – Czy naprawdę chodzi tutaj o to, żeby wyjaśnić tę sprawę, czy też raczej żeby stworzyć pewną sytuację polityczno-ekonomiczną związaną z osobami i instytucjami oraz firmami zaangażowanymi w całą tę sytuację. To są sprawy, które prokuratura powinna wyjaśnić – mówił szef KPRM.– Trudno oprzeć się wrażeniu, że przekazywanie „na raty” materiału ma też cel medialno-polityczny – dodał.We wtorek, po publikacji „GW”, Chrzanowski złożył dymisję, a premier ją przyjął. O wszczęciu śledztwa poinformował tego samego dnia prokurator generalny Zbigniew Ziobro. Jako wstępną kwalifikację prawną przyjęto z art. 231 par. 2 Kodeksu karnego – przekroczenie przez funkcjonariusza publicznego uprawnień celem osiągnięcia korzyści majątkowej przez osobę trzecią. Według „GW” z nagrania, którego stenogram Czarnecki – właściciel Getin Noble Banku i Idea Banku – przekazał prokuraturze wraz z zawiadomieniem o przestępstwie, wynika, że Chrzanowski miał proponować mu następujące przysługi: usunięcie z KNF Zdzisława Sokala – przedstawiciela prezydenta w Komisji i szefa Bankowego Funduszu Gwarancyjnego – bo jest on zwolennikiem przejęcia banków Czarneckiego przez państwo; złagodzenie skutków finansowych zwiększenia tzw. stopy podwyższonego ryzyka (kosztowało to bank ok. 1 mld zł) oraz życzliwe podejście KNF i NBP do planów restrukturyzacji banków Czarneckiego.Według publikacji „GW” w zamian za to Czarnecki miałby zatrudnić wskazanego przez Chrzanowskiego prawnika – radcę prawnego Grzegorza Kowalczyka – którego sugerowane wynagrodzenie, jak opisywała gazeta „powiązane z wynikiem banku” – miałoby wynosić 1 proc. wartości Getin Noble Banku, czyli ok. 40 mln zł. Według zawiadomienia, mówiąc o powiązaniu wynagrodzenia radcy prawnego z wynikiem banku, Chrzanowski miał wskazać Czarneckiemu na kartkę z napisem „1 proc.”.Kowalczyk, który potwierdził, że zna Chrzanowskiego „prywatnie”, stanowczo zaprzeczył, by rozmawiał z nim na ten temat i oświadczył, że jest zaskoczony użyciem jego nazwiska. W rozmowie z TVN24 potwierdził, że zasiada w radzie nadzorczej należącego do Zygmunta Solorza Plus Banku – taką propozycję złożył mu Chrzanowski i on się na to zgodził. Wcześniej przez kilka miesięcy zasiadał w radzie nadzorczej Giełdy Papierów Wartościowych, także po propozycji Chrzanowskiego.",,
"Wyrwał się strażakom, by wrócić w ogień po bliskich. Koń okrzyknięty bohaterem [WIDEO]","Amerykański stan Kalifornia zmagał się w ostatnich dniach z potężnymi pożarami. Dziesiątki tysięcy mieszkańców musiało opuścić swoje domy, a z ogniem walczyły tysiące strażaków. Ewakuowano nie tylko ludzi, ale też zwierzęta. W czasie jednej z takich akcji wyprowadzany z niebezpieczeństwa koń wyrwał się strażakom,… by wrócić po klacz i źrebię.","Na dramatycznych ujęciach zarejestrowanych przez ekipę telewizji CBS News widać, jak jeden z ewakuowanych koni wraca w objęty ewakuacją obszar. Gdy zbiega w kierunku płonących zboczy, napotyka dwa inne konie, po które – najprawdopodobniej – chciał wrócić. Wtedy zawraca i już wspólnie kierują się w bezpieczne miejsce.Zwierzę zostało przez internautów okrzyknięte bohaterem. Jak pisali, widok determinacji, z jaką koń wrócił po pozostałe zwierzęta, dodał sił w tych trudnych dniach, kiedy Kalifornia zmagała się z ogniem.",,
Leszek Miller gościem TVP1 w poniedziałek rano,"W „Polityce przy kawie” w TVP1 w poniedziałek rano Krzysztof Grzybowski porozmawia z Leszkiem Millerem, byłym premierem i byłym przewodniczącym SLD. Z kolei w programie „Gość poranka” w TVP Info zobaczymy wiceministra sprawiedliwości w rządzie PiS - Michała Wójcika. Zapraszamy.",,,
Sędziowie w stanie spoczynku wrócą do SN. PiS: szanujemy rozstrzygnięcia TSUE,"Powrót do orzekania w Sądzie Najwyższym sędziów, którzy przeszli w stan spoczynku przewiduje projekt nowelizacji ustawy o SN złożony przez klub PiS. Posłowie koalicji rządzącej wskazują, że szanują orzeczenia TSUE.","O uzupełnienie porządku obrad rozpoczynającego się 21. Listopada posiedzenia Izby o punkt dotyczący rozpatrzenia projektu nowelizacji ustawy o Sądzie Najwyższym zwrócił się do marszałka Sejmu Szef klubu Prawa i Sprawiedliwości Ryszard Terlecki.  „Mając na względzie szczególne znaczenie wskazanej powyżej inicjatywy wnoszę o uwzględnienie mojego wniosku przy ustalaniu porządku obrad wspomnianego posiedzenia Sejmu” - napisał Terlecki.  Przedstawiciel wnioskodawców, poseł Marek Ast, tłumaczy, że nowelizacja jest konsekwencją postanowienia zabezpieczającego wydanego przez Trybunał Sprawiedliwości UE. Parlamentarzysta PiS powołując się na wskazał, że „zgodnie z oczekiwaniem TSUE, zgodnie z postanowieniem zabezpieczającym” projekt nowelizacji ustawy o SN przewiduje uchylenie przepisów, które obligowały sędziów, którzy przekroczyli 65 lat do przejścia w stan spoczynku.  – Wobec tego, jeśli ustawa wejdzie w życie, ci sędziowie będą mogli powrócić do SN, tak jakby tej przerwy nie było, na dotychczasowych zasadach – podkreślił Ast. Ponadto, jak mówił poseł, projekt noweli o SN uchyla procedurę ubiegania się o zgodę prezydenta na dalsze orzekanie po ukończeniu 65 roku życia.  – Dotychczasowe postępowania w oparciu o ten przepis zostają umorzone – dodał. Ast wyjaśnił także, że dla sędziów, którzy już weszli do SN na mocy nowych przepisów, wiek spoczynku to 65 lat bez możliwości przedłużenia tego okresu.",,
"Sondaż dla „Wiadomości” TVP1: Komorowski stracił, ale i tak wygrałby w pierwszej turze","Gdyby wybory prezydencie odbyły się w lutym, największym poparciem cieszyłby się Bronisław Komorowski. Na obecnego prezydenta głosowałoby 53 proc. ankietowanych, ale jest to o trzy punkty procentowe mniej niż w styczniu – wynika z sondażu przeprowadzonego dla „Wiadomości” TVP1 przez TNS Polska.  Na drugim miejscu uplasował się kandydat PiS Andrzej Duda, który podobnie jak przed miesiącem otrzymałby 19 proc. głosów. Pierwszą trójkę zamyka kandydatka SLD Magdalena Ogórek z 5-procentowym poparciem – straciła jeden punkt procentowy.","Na czwartym miejscu znalazł się Ryszard Kalisz z 3-procentowym poparciem, który po raz pierwszy znalazł się w sondażu. Lider partii KORWiN Janusz Korwin Mikke uzyskał wynik 2-proc. poparcia, o dwa punkty procentowe mniej niż w styczniu. Dwuprocentowe poparcie ma też Janusz Palikot. Kandydat PSL Adam Jarubas zyskał jeden punkt procentowy i ma taki sam wynik jak Korwin-Mikke i Janusz Palikot – 2 proc.Na jeden procent poparcia liczyć mogą pozostali kandydaci: Anna Grodzka i Marian Kowalski. Również 1 proc. ankietowanych odpowiedziało, że swój głos oddałoby „na kogoś innego”. 11 proc. respondentów wybrało opcję „trudno powiedzieć”. Deklaracje udziału w wyborach prezydenckichUdział w wyborach prezydenckich, których pierwsza tura odbędzie się 10 maja, zadeklarowało 57 proc. ankietowanych. 28 proc. na pytanie, czy pójdą na głosowanie, odpowiedziało „raczej tak”. Po 6 proc. „raczej nie” i „zdecydowanie nie”, a 3 proc. nie wie, czy wrzuci kartę do urny.Sondaż został przeprowadzony przez ośrodek TNS Polska w dniach 4-5 lutego 2015 r. W badaniu uczestniczyło tysiąc dorosłych Polaków. Metodą badania był wywiad telefoniczny.",,
Francuzi wygnali koczujących Romów,"Kilkudziesięciu mieszkańców Marsylii zmusiło koczujących w pobliżu ich osiedla Romów do ucieczki, a potem podpaliło pozostałości dzikiego obozowiska – podały w piątek lokalne media. Sprawcy motywują swoje działanie bezczynnością policji.","Jak podał dziennik „La Provence”, romskie obozowisko pojawiło się na terenie osiedla Creneaux, na północy Marsylii, cztery dni temu. W czwartek wieczorem kilkudziesięciu mieszkańców Marsylii otoczyło koczowisko, nakłaniając około 40 Romów do natychmiastowego opuszczenia miejsca. Wedługgazety nie doszło do przemocy fizycznej. Gdy grupa romska ewakuowała swoje przyczepy i pojazdy, mieszkańcy podpalili pozostałości obozowiska.Następnie na miejsce przybyła policja, która oddzieliła od siebie pozostałych tam jeszcze Romów od sprawców podpalenia.Według radia Europe1 mieszkańcy osiedla odwiedzili w czwartek rano prefekturę i władze miasta, wzywając do likwidacji romskiego obozowiska. Grozili, że w razie bezczynności władz sami przejdą do czynu. Obwiniali też Romów o to, że ci „wszystko brudzą” i że popełnili kilka włamań w okolicy.Senator i zarazem mer wspomnianej dzielnicy Marsylii, Samia Ghali (Partia Socjalistyczna), potwierdziła, że wpłynęły do niej ostatnio skargi mieszkańców na Romów.Od sierpnia br. francuska policja zlikwidowała obozowiska Romów w wielu miastach, m.in. w Lille, Marsylii, Lyonie czy w regionie podparyskim, m.in. w gminie Creteil.Rządzący od wiosny we Francji socjaliści kontynuują politykę usuwania nielegalnych siedlisk Romów, rozpoczętą na szerszą skalę w 2010 roku za rządów prawicowego prezydenta Nicolasa Sarkozy'ego. Lewica argumentuje, że w razie wydania wyroku sądowego policja musi bezwzględnie ewakuować nielegalne obozowiska. Jednocześnie socjaliści twierdzą, że chcą ułatwić Romom integrację z francuskim społeczeństwem, m.in. przez zniesienie przeszkód w przyjmowaniu romskich dzieci do szkół.",,
Kraje UE uzgodniły objęcie sankcjami oficerów GRU,"Ambasadorowie krajów UE uzgodnili objęcie sankcjami czterech funkcjonariuszy rosyjskiego wywiadu wojskowego GRU, w tym dwóch, którzy podejrzani są o zorganizowanie ataku na Siergieja Skripala w brytyjskim Salisbury – poinformował unijny dyplomata.","Sankcje powinny zostać ostatecznie zatwierdzone przez unijnych ministrów spraw zagranicznych w poniedziałek i będą pierwsze w ramach nowego unijnego reżimu sankcyjnego związanego z użyciem broni chemicznej. Nowe regulacje ułatwiające nakładanie takich restrykcji uzgodniły pod koniec ubiegłego roku państwa członkowskie. W marcu 2018 r. w Salisbury doszło do próby otrucia bojowym środkiem trującym nowiczok byłego pułkownika rosyjskiego wywiadu GRU i współpracownika wywiadu brytyjskiego Siergieja Skripala oraz jego córki. Zdaniem władz w Londynie próby zabójstwa dokonali oficerowie rosyjskiego wywiadu wojskowego, którzy musieli działać za przyzwoleniem władz Rosji, czemu Moskwa zaprzecza. Podejrzewani o próbę otrucia są: Aleksandr Miszkin (alias Aleksandr Pietrow) i Anatolij Czepiga (Rusłan Boszyrow). Zamach wywołał jeden z największych kryzysów dyplomatycznych w relacjach brytyjsko-rosyjskich od zakończenia zimnej wojny i doprowadził do wydalenia w marcu ponad 150 rosyjskich dyplomatów z państw Zachodu, w tym z USA i większości krajów UE. Rosja zareagowała analogicznymi krokami, wydalając kilkudziesięciu dyplomatów reprezentujących wiele krajów.",,
Lewica przypiera Biedronia do muru. Członkowie Wiosny mają dwa tygodnie na opuszczenie szefa,"Szefowie współpracujących z SLD lewicowych partii WiR i SDPL wzywają członków partii Biedronia, by opuścili go i przyłączyli się do Koalicji Europejskiej - podał w piątek portal wPolityce.pl.","Z informacji portalu wynika również, że „coraz więcej działaczy, którzy kilka miesięcy temu opuścili szeregi SLD, wyraża chęć powrotu pod skrzydła Włodzimierza Czarzastego”. Jak podaje wPolityce, Wojciech Filemonowicz z Socjaldemokracji Polskiej (SDPL) i Piotr Musiał z ugrupowania Wolność i Równość (WiR) podkreślają w wystosowanym do Wiosny liście, że rozproszenie sił nie da opozycji zwycięstwa, natomiast wynik Koalicji Europejskiej, w skład której wchodziły SDPL oraz WiR, udowodnił, że tylko konsolidacja sił politycznych pozwala na skuteczną walkę o uzyskanie znaczącego wyniku wyborczego. „Przed nami wybory do Sejmu i Senatu, które mieć będą szczególne znaczenie dla drogi, jaką pójdzie Polska w kolejnych latach. Również i w tym przypadku rozpraszanie sił i replikowanie list wyborczych nie będą służyły ani samym partiom politycznym wybierającym indywidualizm, ani ich wyborcom” – napisali autorzy w liście, do którego dotarł portal.",,
Nagroda Kongresu Kobiet dla Barbary Labudy,Barbara Labuda została wyróżniona Nagrodą Specjalną Kongresu Kobiet. – W walce o prawa kobiet była konsekwentna i bezkompromisowa – powiedziała o niej podczas wręczania nagrody Olga Krzyżanowska.,"Labuda dziękując za nagrodę, powiedziała że jedną z największych wartości Kongresu Kobiet jest przywództwo zbiorowe. – To nasza energia, oparta na kompetencjach, inteligencji emocjonalnej, doświadczeniu – podkreśliła.Premier zaznaczył, że z Labudą łączy go wieloletnia, choć niełatwa przyjaźń. Jak mówił, Labuda uczyła go – czasem w sporze – „ile warte są konkrety”. Przypomniał zainicjowany przez Labudę program „Bezpieczna Droga” (ruszył w 1997 roku), w ramach którego szczególnie niebezpieczne przejścia drogowe w pobliżu szkół były nadzorowane przez specjalnych strażników nazywanych „aniołkami Labudy”. Osoby te pilnowały, by dzieci bezpiecznie przechodziły przez jezdnię.– Kiedy dzisiaj jadę samochodem przez Polskę i widzę tzw. aniołki Labudy, to jest ileś żyć ludzkich, a przede wszystkim dziecięcych, więcej. To jest najbardziej imponujący konkret, jaki polityk może wnieść do życia publicznego i za to chciałem, Basiu, Tobie też złożyć najniższy ukłon. Byłaś wielką nauczycielką konkretu, postaram się zdawać kolejne egzaminy – powiedział premier.Krzyżanowska podkreśliła w laudacji, że Labuda o problemach kobiet mówi, iż najważniejsze to ich nie odpolityczniać, ponieważ one są jak najbardziej polityczne. Jak mówiła, według Labudy zasadnicze decyzje są podejmowane w parlamencie, w partiach politycznych i dlatego warto tam być.Labuda była posłanką w latach 1989-1997, współzałożycielką Unii Demokratycznej (późniejszej Unii Wolności), założycielką pierwszej Grupy Parlamentarnej Kobiet. W latach 1996-2005 była sekretarzem stanu w kancelarii ówczesnego prezydenta Aleksandra Kwaśniewskiego, gdzie kierowała biurem ds. społecznych, kultury i współpracy z organizacjami pozarządowymi. W czasach PRL – działaczka opozycji związana z KOR, a następnie z Solidarnością. W Gabinecie Cieni Kongresu Kobiet Labuda jest ministrą świeckości państwa i wielokulturowości.W ubiegłych latach laureatkami Nagrody Specjalnej Kongresu Kobiet zostały Olga Krzyżanowska, prof. Maria Janion i Henryka Krzywonos-Strycharska. Prezes wyróżniony Podczas IV kongresu przyznano po raz pierwszy nagrodę specjalną dla „prezesa-mężczyzny, który w swojej firmie najpełniej wprowadza różnorodność jeżeli chodzi o płeć, wiek czy wielokulturowość”. Otrzymał ją prezes warszawskiej Giełdy Papierów Wartościowych – Ludwik Sobolewski. – Wierzymy w to, że świat zdominowany przez mężczyzn byłby nudnym i przygnębiającym – mówił Sobolewski, odbierając nagrodę i życzył Kongresowi Kobiet, aby wytwarzał jak najwięcej „efektów twórczych”. Dodał, że przyznana mu nagroda to zobowiązanie i zapewnił, że „rynek kapitałowy będzie przyjacielem kongresu”.Ponadto także po raz pierwszy wręczono wyróżnienie dla liderki regionalnej. Otrzymała je pełnomocniczka Kongresu Kobiet na Warmii i Mazurach – Jadwiga Król. Jest także członkinią Rady Programowej Kongresu Kobiet oraz wiceprezeską elbląskiego stowarzyszenia „Serce za Uśmiech”.",,
Szydło: Nie tak łatwo mnie zniszczyć; polityka nie jest dla grzecznych dziewczynek,"„Jeśli ktoś myśli, że uderzając we mnie, może mnie złamać, to się myli. Nie tak łatwo mnie zniszczyć. I na to nie pozwolę” – mówi wicepremier Beata Szydło w wywiadzie dla najnowszego wydania tygodnika „Sieci”. – Polityka nie jest dla grzecznych dziewczynek – podkreśla.","Szydło zdradza w wywiadzie kulisy swego odejścia ze stanowiska premiera. „To był niełatwy moment” – przyznaje. „Miałam świadomość, że odejście z rządu i odrzucenie odpowiedzialności za nasze zobowiązania wobec wyborców byłoby dla nich niezrozumiałe, sugerujące konflikty wewnętrzne, szkodzące też obozowi dobrej zmiany. Ileż to już było spektakularnych, dramatycznych odejść polityków? I co z nich wyniknęło? Jesteśmy zespołem. Mamy jeden cel i temu celowi trzeba podporządkować osobiste ambicje” – tłumaczy Szydło.              „Poza tym uważam, że w polityce potrzebna jest odpowiedzialność i dojrzałość. Tamtej sytuacji towarzyszył duży ładunek emocjonalny, także wśród wyborców, i nie chciałam swoim zachowaniem pogorszyć sytuacji. Po ludzku nie było to oczywiście łatwe” – podkreśla wicepremier.              Przyznaje, że „w terenie ludzie często pytają, dlaczego stało się tak, a nie inaczej”. „Nie komentuję tego. Mam poczucie, że mamy do zrealizowania projekt, który jeszcze nie został skończony” – podkreśla. Na pytanie, czy ma żal do prezesa PiS Jarosława Kaczyńskiego, Szydło odpowiada: „Nie”. „Może zabrakło czujności”              Zapytana, jak rząd radzi sobie z protestującymi w Sejmie, odpowiada, że „za rząd odpowiada premier i to on decyduje, co się dzieje w danym momencie, zwłaszcza w sytuacjach kryzysowych.; wicepremierzy i ministrowie muszą się podporządkować, nawet jeśli mają inne zdanie”. Dodaje, że „wyjścia z sytuacji trzeba szukać w kompleksowych, systemowych rozwiązaniach, o których mówi minister Elżbieta Rafalska”.              Wyjaśnia również, dlaczego pomimo protestu opiekunów osób niepełnosprawnych wybrała się na spływ Dunajcem. „W Pieninach początek sezonu flisackiego to od lat bardzo ważne wydarzenie. Nie byłam w Krościenku prywatnie, tylko na zaproszenie flisaków właśnie” – wyjaśnia. Jak mówi, lokalnie spotkanie zostało przyjęte bardzo dobrze, jednak „kontekst   ogólnopolski nie był dobry”.  „Może rzeczywiście zabrakło czujności” – dodaje.  Przebudowa partii              Na pytanie o przyszłość PiS Beata Szydło zapewnia, że Jarosław Kaczyński nie szuka następcy. „Będzie rządził PiS jeszcze przez długie lata. Tylko on jest gwarantem jedności naszej partii. Nie ma drugiej takiej osoby, z taką charyzmą, doświadczeniem, talentem politycznym” – mówi.              Wicepremier wskazuje, że  lider PiS „rozpoczął proces przebudowy i przemodelowania partii”, odpowiadając w ten sposób na nowe wyzwania. „Mamy niepowtarzalną szansę, by rządzić kolejną kadencję” – podsumowuje.",,
Loty zwiadowcze USA nad Półwyspem Koreańskim. Sytuacja jest napięta,"Napięta sytuacja panuje na Półwyspie Koreańskim z powodu gróźb Korei Północnej wobec Stanów Zjednoczonych. Amerykańskie lotnictwo wykonało co najmniej cztery loty zwiadowcze nad Półwyspem. Istnieją obawy, że komunistyczna Północ może przygotowywać się do wznowienia testów rakiet dalekiego zasięgu.","W środę amerykańskie samoloty zwiadowcze patrolowały przestrzeń powietrzną nad Półwyspem Koreańskim. Wcześniej Korea Północna wyrażała niezadowolenie ze względu na brak postępu w rozmowach rozbrojeniowych z USA. Od kilku miesięcy negocjacje trwają w martwym punkcie. Żadna ze stron nie chce pójść na ustępstwa.   Waszyngton chce dokładnego harmonogramu pełnej i nieodwracalnej denuklearyzacji Korei Północnej. Pjongjang uzależnia to jednak od natychmiastowego zniesienia przynajmniej części sankcji. Takie rozwiązanie wsparły ostatnio Chiny i Rosja, które chcą na ten temat dyskusji na forum Rady Bezpieczeństwa ONZ.    Tymczasem Korea Północna w tym roku testowała rakiety krótkiego zasięgu. Prawdopodobnie doszło też do testów silników i wyrzutni, które mają zastosowanie w rakietach dalekiego zasięgu.",,
"Sąd: Kobieta nie mogła zostać zgwałcona, bo jest „zbyt męska”","Przed dwoma laty sąd apelacyjny we włoskiej Ankonie orzekał w sprawie rzekomego gwałtu na 22-letniej kobiecie. Przychylając się do twierdzeń świadków przewodnicząca składu sędziowskiego, złożonego z trzech kobiet, zawyrokowała, że kobieta nie mogła zostać zgwałcona, bo jest „zbyt męska”. Teraz sprawą 22-latki zajmie się Najwyższy Sąd Kasacyjny w Rzymie.","22-letnia kobieta w 2017 r. przyjechała do włoskiej Ankony z Peru. W jednym z barów dwóch mężczyzn miało dodać do jej drinka tabletkę gwałtu, a następnie wykorzystać ją seksualnie.Sprawa trafiła do tamtejszego sądu. Sprawcom udowodniono winę w pierwszej instancji, m.in. dzięki temu, że kobieta dysponowała badaniami, z których wynikało, że została zgwałcona.Jednak sprawcy się odwołali. W sądzie apelacyjnym, w którym na ławie sędziowskiej zasiadały trzy kobiety, mężczyzn uniewinniono. Wszystko przez to, że przewodnicząca składu przychyliła się do oświadczeń oskarżonych, że nie zgwałcili oni kobiety, bo w ich ocenie „jest zbyt męska”.Kontrowersyjny wyrok wywołał falę protestów. JDopiero po dwóch latach sprawą zajmie się Najwyższy Sąd Kasacyjny w Rzymie.",,
Przedwyborczy sondaż dla Warszawy:  Patryk Jaki wygrywa; tuż za nim – Trzaskowski,Ponad 32 proc. warszawiaków zagłosowałoby na Patryka Jakiego  w pierwszej turze wyborów samorządowych – wynika z najnowszego sondażu dla Informatora Stolicy. Na Rafała Trzaskowskiego oddałoby głos ponad 30 proc. mieszkańców stolicy.,"W pierwszej turze wyborów poparcie dla Patryka Jakiego (Zjednoczona Prawica) deklaruje 32,8 proc. badanych (wzrost o 1,7 pkt. proc.), a dla Rafała Trzaskowskiego (Koalicja Obywatelska) 30,4 proc. (wzrost o 5,4 pkt. proc.) – podaje pracownia ABR SESTA przeprowadzająca sondaż. Na kolejnym miejscu znalazł się  Marek Jakubiak (Kukiz'15) z poparciem na poziomie 6 proc.  (mniej o 1,2 pkt. proc.) Taki sam wynik uzyskał Andrzej Rozenek (SLD) (wzrost o 1,6 pkt. proc.). Dalej jest Jan Śpiewak (Wygra Warszawa) – 3 proc. (mniej o 2,3 pkt proc.).  „Patryka jakiego popiera ok. 6 na 10 badanych z wykształceniem zawodowym lub niższym. Jaki otrzymałby dwukrotnie więcej głosów niż Trzaskowski w grupie z wykształceniem średnim/policealnym/technicznym i dwukrotnie mniej głosów niż Trzaskowski wśród mieszkańców z wykształceniem wyższym – czytamy na portalu informator-stolicy.pl.",,
Kaczyński do Polaków w Wlk. Brytanii. „Wracajcie”,"List do Polaków, którzy wyemigrowali do Wielkiej Brytanii pisze prezes PiS Jarosław Kaczyński – dowiedziała się PAP od polityków tej partii. Napisał w nim m.in. o dotyczących ich krzywdzących stereotypach i braku docenienia. Zachęca do powrotu do kraju.","List ma zostać odczytany w piątek w Londynie przez posła KrzysztofaSzczerskiego na spotkaniu z Polonią. „Jestem świadom tego, jak wielkich poświęceń musicie nieraz dokonywać dlautrzymania swoich rodzin. Wiem też, że często państwa emigracja jestemigracją przymusową, wywołaną brakiem perspektyw godnego życia dla młodychludzi w dzisiejszej Polsce” – napisał Jarosław Kaczyński w liście. Zaznaczył, że ostatnie tygodnie przyniosły wypowiedzi, które Polacy wWielkiej Brytanii mogą odebrać, „jako brak właściwego docenienia ze stronyrożnych partii politycznych czy opiniotwórczych ważnego wkładu, jaki wnosządo gospodarki Wielkiej Brytanii”.„W miejsce tego pojawiły się krzywdzące stereotypy, łączące nas z problememświadczeń socjalnych. Chcę bardzo wyraźnie podkreślić, że nie akceptuję tego typu poglądów i dałem temu bezpośredni i stanowczy wyraz w rozmowie zpremierem Wielkiej Brytanii, panem Davidem Cameronem” – podkreślił w liście prezes PiS.Kaczyński zapewnił, że jego partia będzie zawsze bronić praw Polakówmieszkających za granicą. „Polacy na całym świecie muszą czuć siłę iaktywność polskiego państwa w każdej sytuacji, gdy tego potrzebują. Działanie w tym względzie musi być konsekwentne i stanowcze” – uważa szef PiS. Zaapelował do brytyjskiej Polonii, żeby aktywnie korzystała z przysługujących jej praw obywatelskich. „Bądźcie państwo widoczni w życiu publicznym Wielkiej Brytanii. Zachęcam was do udziału w wyborach brytyjskich i polskich, bo jest to naturalny instrument walki o prawa Polaków nad Tamizą, prawa, które się nam słusznie należą” – napisał szef PiS.Podkreślił, że najważniejsze pozostaje, by Polacy żyjący w Wielkiej Brytanii nie utracili kontaktu z Polską i zachęcał ich, żeby – „gdy tylko pojawią się takie możliwości i perspektywy - podjęli decyzję o powrocie do kraju”. Kaczyński: Polska was potrzebuje „Polska potrzebuje waszych talentów i doświadczenia, potrzebuje waszejenergii zdobytej poprzez pobyt w jednym z ważniejszych centrów współczesnego świata. W mojej opinii powinniście być naturalnymi ambasadorami spraw polskich. Bogactwem, z którego Polska musi nauczyć się odpowiednio korzystać” – napisał Kaczyński. „Wiem, że wielu z państwa może czuć się rozczarowanymi, a nawetrozgoryczonymi tym, jak obecnie wyglądają warunki pracy i życia w Polsce,zwłaszcza dla młodych ludzi. Żadnemu politykowi nie wolno traktować  problemu emigracji ekonomicznej, jako czegoś, z czym powinniśmy się pogodzić w imię świętego spokoju. Świętego spokoju z powodu wyjazdu z Polski młodych ludzi, dla których nie potrzeba w związku z tym tworzyć warunków do rozwoju i pracy w kraju” – czytamy w liście szefa PiS.Według niego, aby wyprowadzić Polskę na drogę dynamicznego wzrostu i„przywrócić dynamikę narodową także w obszarze demografii” potrzeba powrotuPolaków z emigracji. Zapowiedział, że Prawo i Sprawiedliwość w swoimprogramie przedstawi model gospodarczy, „którego istotą będzie otwarciepolskich szans - szans na zakładanie własnych firm, na uczciwą konkurencjębez nieformalnych blokad wejścia na rynek, na zatrudnienie w nowoczesnymprzemyśle, na realizacje ambitnych projektów przez młode pokolenia”.W zeszłym tygodniu Kaczyński w rozmowie telefonicznej z brytyjskim premierem Davidem Cameronem przekazał, że PiS nie zgadza się z jego zapowiedziami dotyczącymi zmian w zasadach przyznawania zapomogi na dzieci dla imigrantów, w tym polskich. Wcześniej szef PiS wysłał do Camerona list.Cameron zasygnalizował, że prawo do zapomogi dla imigrantów na dzieci, które pozostały w kraju ojczystym, będzie jednym z punktów negocjacyjnych Londynu z Brukselą w sprawie nowego statusu członkowskiego W. Brytanii w UE. Wskazał przy tym na polskie dzieci. Z zapomogi przewidzianej w prawie unijnym korzysta w Wielkiej Brytanii 25 659 polskich dzieci, co czyni je największą grupą wśród beneficjentów.",,
Dworczyk: Władze Warszawy nie przedstawiają alternatywy ws. odprowadzania ścieków,"– Władze Warszawy nie przedstawiają alternatywy wobec awaryjnego rozwiązania problemu odprowadzania ścieków do Wisły – stwierdził na antenie Polsat News szef Kancelarii Premiera Michał Dworczyk. Gość programu zaznaczył, że kilkakrotnie prosił stołeczny ratusz o informacje, co ma stać się z nieczystościami w dalszej perspektywie.","Do awarii jednego z kolektorów przesyłających ścieki z części lewobrzeżnej Warszawy do położonej na prawym brzegu oczyszczalni „Czajka” doszło 27 sierpnia. Nieczystości skierowano wówczas do drugiego kolektora, który jednak 28 sierpnia przestał funkcjonować.  Dworczyk został zapytany w Polsat News o słowa premiera Mateusza Morawieckiego, który w środę ocenił, że w sprawie wycieku ścieków do Wisły i związanej z tym „katastrofy ekologicznej” władze Warszawy „chowają głowę w piasek”. – Cały czas nie słyszymy, jaka jest alternatywa do tego czasowego rozwiązania, awaryjnego rozwiązania, które jest realizowane olbrzymim nakładem sił i środków przez rząd. Prosiłem już kilkakrotnie władze Warszawy o to, żeby jak najszybciej przedstawiły swój pomysł na to, co z tymi ściekami ma się dziać w dłuższej perspektywie, bo wiemy, że naprawa kolektora biegnącego pod dnem Wisły zajmie zapewne wiele miesięcy –  powiedział szef KPRM. Pytany o koszty realizacji obecnego i tymczasowego rozwiązania, szef KPRM zapowiedział, że będą one podsumowywane po zakończeniu projektu. Zaznaczył, że obecnie najważniejsze jest zablokowanie zrzutu ścieków do Wisły. Dodał, że początkowe informacje stwierdzały, że usuwanie awarii może zająć około miesiąca. – Myśleliśmy:  miesiąc, dwa. No ale teraz jak słyszymy cztery, pięć miesięcy, a może dłużej, to (pojawia się) pytanie do władz Warszawy jaka jest alternatywa – powiedział Dworczyk. Dodał, że próba alternatywnego odprowadzenia ścieków przez zastępczy rurociąg może nastąpić w piątek, natomiast cały system może ruszyć w sobotę. Dworczyk przypomniał również, że obecne przedsięwzięcie będzie sfinansowane z rezerwy ogólnej prezesa Rady Ministrów. Prezydent Warszawy Rafał Trzaskowski odnosząc się do słów premiera o „chowaniu głowy w piasek” stwierdził: „Jaką głowę w piasek? Rozwiązujemy problem. Wyciągamy konsekwencje natychmiast, jeżeli stwierdzamy, ze coś jest nie tak"".",,
„Stop demoralizacji seksualnej!”. W 130 miastach odbyły się Marsze dla Życia i Rodziny,"Pod hasłem „Nie pozwól na demoralizującą seksedukację w warszawskich szkołach” przeszedł w niedzielę ulicami stolicy XIV Marsz dla Życia i Rodziny, w którym – według jego organizatorów z Centrum Życia i Rodziny – wzięło udział ok. 20 tys. osób. Głównym założeniem manifestacji był sprzeciw wobec „Deklaracji LGBT+”, której wprowadzenie przeforsował w stolicy prezydent Rafał Trzaskowski. Podobnie manifestacje odbyły się w 130 polskich miastach – jak podają organizatorzy łącznie uczestniczyło w nich nawet 200 tys. osób.","Warszawski marsz poprzedziła msza św. odprawiona w warszawskiej bazylice Świętego Krzyża, której przewodniczył ks. Piotr Rutkowski. W wygłoszonej homilii przypomniał on słowa św. Jana Pawła II, który podczas czwartej pielgrzymki do Polski powiedział: „Naród, który zabija swoje dzieci jest narodem bez przyszłości (...) Dlatego tak ważne jest budowanie kultury życia”. Przed wyruszeniem Marszu, wiceprezes Centrum Życia i Rodziny Kazimierz Przeszowski poinformował, że tego rodzaju Marsze odbywają się w 130 miastach Polski, a uczestniczy w nich 200 tys. osób. Dodał, że poświęcone są problemowi edukacji seksualnej, zagrażającej prawidłowemu rozwojowi dzieci i młodzieży oraz podważającej pierwszeństwo wychowawcze rodziców. – Te nieobliczalne w skutkach działania już od nowego roku szkolnego 2019/2020 dotkną ponad 200 tys. dzieci w warszawskich szkołach, ale w dalszej perspektywie zagrażają ponad 4,5 milionom najmłodszych w całej Polsce. W poczuciu odpowiedzialności za przyszłość naszej ojczyzny, wychodzimy na ulice naszych miast, aby chronić młode pokolenie Polaków przed demoralizacją i bronić autonomii wychowawczej polskich rodzin – wyjaśnił wiceprezes Centrum Życia i Rodziny. W przemówieniu na zakończenie Marszu przed Ratuszem m.st. Warszawy wystąpiła prof. Judith A. Reisman (amerykańska badaczka w dziedzinie edukacji seksualnej i mediów) powiedziała, że „ten kraj należy do ludzi i tak jak wtedy, 40 lat temu wygraliście z komunizmem, tak teraz musicie wygrać z zamachem na rodzinę”, dodając, że „komunizm i gender, to ta sama ideologia”. – Dzieci należą do rodziców, a nie do ludzi z tego budynku – podkreśliła prof. Reisman nagrodzona gromkimi oklaskami. Wiceprezes Centrum Życia i Rodziny Kazimierz Przeszowski dziękując zgromadzonym za uczestnictwo w tym Marszu, przypomniał, że 18 marca został zorganizowany Warszawski Protest Rodziców przeciw podpisaniu przez prezydenta Rafała Trzaskowskiego „Deklaracji LGBT+”, wiedzieliśmy, że nie będzie łatwo. – Dlatego przy ogromnym wysiłku i zaangażowaniu Zespołu Centrum Życia i Rodziny udało się nam wypracować plan awaryjny. Nie pozwolimy, by urzędniczy opór zniszczył wydarzenie jednoczące tyle rodzin od tylu lat – podkreślił Przeszowski. Dodał, że Ratusz bowiem nie tylko nie wycofał się z „Deklaracji LGBT+”, ale czyni kolejne kroki do wprowadzania ideologii LGBT do przedszkoli i szkół. – Bądźmy silni i aktywni, nie pozwalajmy się zdominować wrogiej rodzinie ideologii! Walczmy o nasze dzieci! – zaapelował do uczestników Marszu wiceprezes Centrum Życia i Rodziny.",,
„Uznajemy wyniki wyborów”. Wcześniej Konfederaci chcieli „to i owo sprawdzać”,"– Uznajemy wyniki wyborów do PE; nawet jeżeli przy wyborach były jakieś drobne nieprawidłowości, to rozbieżności z exit poll związane są raczej z nieprawidłowymi wynikami sondażu – oświadczył Krzysztof Bosak z Konfederacji Korwin Braun Liroy Narodowcy. Wcześniej lider tej koalicji twierdził, że należy „to i owo sprawdzić”.","Lider warszawskiej listy Konfederacji do europarlamentu został zapytany w Polsat News o to, czy jego ugrupowanie uznaje wyniki niedzielnych eurowyborów w związku z faktem, że – zgodnie z oficjalnymi danymi przedstawionymi przez PKW –nie przekroczyło ono progu wyborczego, uzyskując 4,55 proc. poparcia.  Według podawanych podczas powyborczej nocy wyników sondaży exit poll i late poll przeprowadzonych przez pracownię IPSOS Konfederacja miała uzyskać odpowiednio 6,2 i 5,2 proc., co miało jej zagwarantować trzy mandaty w PE. Bosak zadeklarował, że jego komitet uznaje wyniki wyborów. – Nawet jeżeli tam były jakieś drobne nieprawidłowości, to nie zrzucamy na nie oczywiście tej zmiany, raczej zrzucamy to na karb tego, że sondaże są nieprawidłowe – dodał. Wcześniej jeden z liderów Konfederacji Janusz Korwin-Mikke, komentując wyniki wyborów na Facebooku, napisał: „Jednak ja bym to i owo sprawdził. Ponieważ atakowano nas jako ruskich szpionów, ludzie chyba niechętnie przyznawali się, że na nas głosowali? A jednak exit polls były znacznie wyższe od podanych wyników! Coś tu nie gra”. Pytany o te słowa napisane przez lidera partii KORWiN, Bosak przyznał, że w Konfederacji wielu „ma wrażenie, że »coś tu nie gra«”.  – Natomiast od stwierdzenia, że coś tu nie gra, do oskarżenia o fałszowanie wyborów jest jednak bardzo daleka droga i my staramy się wypowiadać odpowiedzialnie. W związku z czym, jeżeli gdzieś były nieprawidłowości, to będziemy oczywiście starali się wyjaśniać – dodał polityk.",,
Gimnazjaliści zaczynają maraton egzaminacyjny,Ponad 350 tys. uczniów III klas gimnazjalnych w całym kraju pisze pierwszą część egzaminu gimnazjalnego. W związku z reformą edukacji i likwidacją gimnazjów to ostatni taki sprawdzian.  Odbywa się w trakcie strajku części nauczycieli.,"Na egzaminie gimnazjalnym w pierwszym dniu sprawdzana jest wiedza humanistyczna uczniów. W czwartek uczniowie będą pisać egzamin z wiedzy matematyczno-przyrodniczej, a w piątek - test z języka obcego.  Przed rozpoczęciem sprawdzianu dyrektor CKE Marcin Smolik zapewnił, że ze strony jego instytucji wszystko jest gotowe do przeprowadzenia egzaminów. – Z naszej strony wszystko, jak co roku, jest już gotowe – powiedział.  Wicepremier Beata Szydło we wtorek po raz kolejny apelowała do nauczycieli o zapewnienie uczniom komfortu i spokoju podczas egzaminów. – Trzymam kciuki za wszystkich, którzy będą te egzaminy w tym roku zdawali – mówiła Szydło.  Dane o liczbie placówek objętych protestem i strajkujących nauczycielach mogą się różnić każdego dnia, gdyż nauczyciele codziennie rano, przychodząc do pracy do szkoły czy przedszkola, podejmują decyzję, czy w tym dniu będą protestować.  W ubiegłym tygodniu minister edukacji narodowej Anna Zalewska podpisała nowelizacje rozporządzeń w sprawie organizacji egzaminów zewnętrznych (egzaminu gimnazjalnego, egzaminu ósmoklasisty i matur). Zgodnie z nimi, w skład komisji egzaminacyjnych i nadzorujących przebieg egzaminów w szkołach wejść mogą nauczyciele z innych szkół, a także każda osoba posiadająca kwalifikacje pedagogiczne. Według Ministerstwa Edukacji Narodowej to odpowiedź na prośby dyrektorów szkół. – Każda okręgowa komisja egzaminacyjna przygotowała materiały instruktażowe dla osób, które zgłosiły się do właściwego kuratorium – podało MEN.  Podczas tegorocznej sesji egzaminu gimnazjalnego - tak jak w latach ubiegłych - każdego dnia uczniowie otrzymają do rozwiązania dwa bloki zadań - pierwszy o godzinie 9., drugi o godzinie 11. Pomiędzy nimi będzie przerwa.W środę na egzaminie z wiedzy humanistycznej uczniowie jako pierwszy dostaną blok zadań z historii i wiedzy o społeczeństwie. Na ich rozwiązanie będą mieli 60 minut (uczniowie z dysleksją 80 minut). Drugi blok będzie zawierał zadania z języka polskiego. Na ich rozwiązanie gimnazjaliści będą mieli 90 minut (dyslektycy 135 minut).  W czwartek na egzaminie z wiedzy matematyczno-przyrodniczej uczniowie w pierwszym bloku znajdą zadania z nauk przyrodniczych - biologii, chemii, fizyki i geografii. W drugim bloku będą zadania z matematyki. Na rozwiązanie zadań z pierwszego gimnazjaliści dostaną 60 minut (dyslektycy 80 minut), a z drugiego - 90 minut (dyslektycy 135 minut).  W piątek egzamin z języka obcego odbędzie się na dwóch poziomach. Najpierw będzie test na poziomie podstawowym. Na rozwiązanie zadań uczniowie będą mieli 60 minut (dyslektycy 80 minut). Po przerwie gimnazjaliści przystąpią do testu na poziomie rozszerzonym. Potrwa on także 60 minut (dla dyslektyków 90 minut).  Do egzaminu z języka obcego nowożytnego na poziomie podstawowym ma obowiązek przystąpić każdy gimnazjalista. Na poziomie rozszerzonym jest obowiązkowy tylko dla tych, którzy wybrali język, którego uczyli się również w szkole podstawowej. Mogą do niego przystąpić także pozostali gimnazjaliści, jeśli zechcą sprawdzić swoje umiejętności językowe.Największa grupa gimnazjalistów - 88,9 - zadeklarowała przystąpienie do egzaminu z języka angielskiego na poziomie podstawowym (85,4 proc. przystąpi również do egzaminu z tego języka na poziomie rozszerzonym). Drugim najczęściej wybieranym językiem jest niemiecki. Do egzaminu z tego języka na poziomie podstawowym chce przystąpić 9 proc. gimnazjalistów (na poziomie rozszerzonym 2,2 proc.).  Na trzecim miejscu w wyborach uczniów jest od wielu lat język rosyjski. W tym roku zdawać go chce 1,55 proc. uczniów. Chęć zdawania egzaminu z francuskiego, hiszpańskiego i włoskiego zadeklarowało poniżej 1 proc. gimnazjalistów. Przystąpienie do egzaminu jest warunkiem ukończenia gimnazjum. Jeśli uczeń z powodu choroby lub ważnych wypadków losowych nie może przystąpić do egzaminu w środę, czwartek i piątek, to będzie go pisał w drugim terminie - 3, 4 i 5 czerwca.  Arkusze egzaminacyjne rozwiązane przez uczniów zostaną zakodowane. Sprawdzać je będą egzaminatorzy z okręgowych komisji egzaminacyjnych.Wyniki egzaminu uczniowie poznają 14 czerwca. Zaświadczenia o wynikach egzaminu gimnazjalnego uczniowie otrzymają w dniu zakończenia roku szkolnego wraz ze świadectwem szkolnym, czyli 21 czerwca.",,
"Hołownia założył fundację „Polska Od Nowa”. Ogórek przypomina, że to już było","Szymon Hołownia, kandydat na prezydenta, pod koniec grudnia minionego roku założył fundację „Polska Od Nowa”. Jej prezesem został dziennikarz Michał Kobosko, wskazywany na szefa kampanii Hołowni. Jak zapowiedzieli obaj panowie, przez fundację będą m.in. zbierane dobrowolne datki od sympatyków na prowadzenie kampanii. Dziennikarka Magdalena Ogórek zauważyła jednak, że nazwa fundacji jest identyczna jak jej hasło wyborcze sprzed czterech lat.","„Pan Hołownia właśnie założył fundację »Polska Od Nowa«” – napisała Ogórek na Twitterze, dołączając zdjęcie z kampanii z 2015 roku, na którym widać wykorzystywane przez nią wówczas hasło – takie samo, jak nazwa nowej fundacji znanego prezentera. Szymon Hołownia swój start w wyborach prezydenckich ogłosił 8 grudnia 2019 na konferencji w Gdańsku.  W jednym z wywiadów telewizyjnych prezenter zapewniał, że na obecnie prowadzone działania wydaje oszczędności, które zgromadził, oraz darowizny. Na kampanię prezydencką – jak mówił – środki mogą pochodzić „tylko z jednego źródła, które jest zgodne z prawem – z finansowania społecznościowego”.  Między innymi w tym celu powstała fundacja Polska Od Nowa, którą zarejestrowano 23 grudnia. Hołownia znalazł się w jej radzie, natomiast Michał Kobosko jest jej prezesem. W radzie fundacji są też działaczka społeczna Adriana Porowska i lekarz Jan Ilkowski. Cele statutowe fundacji pokrywają się też z tematami, o których mówił Szymon Hołownia od ogłoszenia startu w wyborach.",,
Michał Krupiński złożył rezygnację z funkcji prezesa Pekao. Jest następca,"Michał Krupiński zrezygnował z funkcji prezesa Banku Pekao SA – poinformował bank w piątek w komunikacie. Rada nadzorcza powołała Marka Lusztyna, dotychczasowego wiceprezesa Pekao, na funkcję prezesa tego banku.","„Bank Polska Kasa Opieki Spółka Akcyjna informuje, że w dniu 29 listopada 2019 r. Pan Michał Krupiński złożył rezygnację z funkcji Prezesa Zarządu Banku oraz ze składu Zarządu Banku ze skutkiem natychmiastowym” – poinformował bank. W rezygnacji nie podano przyczyn jej złożenia – dodano.  Bank poinformował również, że w piątek rada nadzorcza powołała z dniem 29 listopada 2019 r. Marka Lusztyna, dotychczasowego wiceprezesa zarządu banku na funkcję prezesa, „pod warunkiem uzyskania zgody Komisji Nadzoru Finansowego oraz z chwilą uzyskania takiej zgody”.   „Do chwili spełnienia powyższego warunku, od którego uzależnione jest powołanie Pana Marka Lusztyna na funkcję Prezesa Zarządu Banku, Rada Nadzorcza Banku powierzyła Panu Markowi Lusztynowi kierowanie pracami Zarządu Banku” – wskazano.",,
Za co Nitras pozwał Cenckiewicza. Zaczęło się od tego nagrania [WIDEO],"Historyk i publicysta Sławomir Cenckiewicz na przeprosić polityka Sławomira Nitrasa i wpłacić 5 tys. zł na rzecz hospicjum – orzekł szczeciński sąd okręgowy. Chodzi o wpis na Twitterze, w którym historyk miał sugerować, że poseł Nitras dopuścił się przestępstwa. W ten sposób prof. Cenckiewicz odniósł się do sprawy z grudnia 2016 roku, kiedy poseł Sławomir Nitras  przeszukiwał pozostawione na sali plenarnej rzeczy przez posłów Prawa i Sprawiedliwości. Zachowanie Nitrasa można zobaczyć na nagraniu wideo z sejmu.","Sąd zdecydował, że Sławomir Cenckiewicz ma opublikować oświadczenie o treści: „W informacjach publikowanych przeze mnie na portalu Twitter zawarłem nieprawdziwe insynuacje, dotyczące posła Sławomira Nitrasa, jakoby dopuścił się w trakcie pełnienia swoich obowiązków przestępstwa. Moje wpisy zawierają nieprawdziwe i naruszające dobra osobiste Sławomira Nitrasa sugestie, w związku z czym za swoje publikacje przepraszam”.  Cenckiewicz ma też nie usuwać oświadczenia przez sześć miesięcy od dnia uprawomocnienia się wyroku. Publicysta ma także wpłacić 5 tys. zł na rzecz Fundacji Zachodniopomorskie Hospicjum dla Dzieci i Dorosłych. – Co najmniej jeden z memów sugeruje, że powód jest złodziejem. Sugestia ta jest wyraźna. Umieszczenie na cudzym zdjęciu napisu z cytowaniem treści paragrafu miało osiągnąć właśnie ten konkretny cel. To nigdy nie jest żart, to nigdy nie jest satyra (...). Nie można nikogo nazywać złodziejem ani posądzać o bycie złodziejem, jeżeli nie ma dowodów na to, że ktoś jest złodziejem – powiedziała sędzia Joanna Kitłowska-Moroz, uzasadniając wyrok. Jak dodała, Sławomir Nitras nie jest złodziejem, ponieważ „nie zabrał cudzej rzeczy w celu przywłaszczenia”. Sędzia wyjaśniła, że chodziło o książkę, którą poseł wziął do ręki, a następnie odłożył „w niedalekiej odległości”, co było widoczne na prezentowanym podczas procesu nagraniu. – Pozwany ma ponadprzeciętne doświadczenie życiowe, ponadprzeciętną pozycję zawodową, ponadprzeciętną inteligencję, umożliwiającą dojście do tej pozycji. Taka osoba, dokonując analizy nagrania musiała mieć świadomość, że nie doszło do popełnienia przestępstwa – powiedziała sędzia. Dodała, że mimo to Cenckiewicz zdecydował się udostępnić czytelnikom swojego profilu na Twitterze „informację nieprawdziwą i jednoznacznie negatywnie rzutującą na postrzeganie” Nitrasa, „nie tylko jako polityka, ale jako człowieka”. – W wyniku tego memu, w którym przypisuje się powodowi popełnienie konkretnego przestępstwa, krytyka z formy dozwolonej zaostrza się i eskaluje do rangi delictum – zauważyła sędzia Kitłowska-Moroz. Wyrok jest nieprawomocny. Cenckiewicz zapowiedział odwołanie. – Nie akceptuję tego. Oczywiście mogę się pocieszać, że z trzech wpisów jeden został uznany za obraźliwy dla pana posła Nitrasa, ale ja tego nie akceptuję i będę chciał podważyć ten wyrok – powiedział dziennikarzom publicysta. Poseł PO Sławomir Nitras wytoczył wiceprzewodniczącemu Kolegium IPN Sławomirowi Cenckiewiczowi proces cywilny w związku z wpisami, które ten drugi opublikował w 2016 r. na swoim koncie na Twitterze. W końcu sierpnia ub.r. Sąd Okręgowy w Szczecinie wydał w tej sprawie wyrok w trybie zaocznym. Orzekł wtedy, że Cenckiewicz wpisami na Twitterze naruszył dobra osobiste Nitrasa. Zobowiązał Cenckiewicza m.in. do opublikowania na Twitterze oświadczenia z przeprosinami oraz wpłaty 10 tys. zł na rzecz Zachodniopomorskiego Hospicjum dla Dzieci i Dorosłych. Wyrok był nieprawomocny, publicysta się od niego odwołał.",,
Turecka policja rozgoniła wiec kobiet,"Policja zaatakowała w Diyarbakirze w południowo-wschodniej Turcji uczestniczki wiecu, które demonstrowały na znak solidarności z mężami i synami prowadzącymi protestacyjną głodówkę w miejscowym więzieniu. Miasto jest w większości zamieszkane przez mniejszość kurdyjską.","Policja szturmowa użyła tarcz, próbując rozpędzić demonstrujące mieszkanki Dyiarbakiru. Kilkadziesiąt z nich zgromadziło się na terenie parku, aby wesprzeć strajkujących więźniów, którzy domagają się uwolnienia historycznego przywódcy Partii Pracujących Kurdystanu (PKK) Abdullaha Ocalana.Skazany przez turecki sąd na dożywotnie więzienie za działalność opozycyjną Ocalan przebywa w więzieniu od 1999 roku. Mimo swej niemal całkowitej izolacji 69-letni polityk pozostaje duchowym przywódcą konfliktu tureckich Kurdów, który od 1984 roku pochłonął ponad 40 tys. ofiar śmiertelnych.Według tureckich źródeł opozycyjnych w strajku głodowym bierze obecnie udział około 3 tys. więźniów. Od początku strajku osiem osób spośród jego uczestników zmarło.Wielu przystąpiło do strajku w ostatnich tygodniach na znak solidarności z walczącą o prawa kurdyjskiej mniejszości deputowaną do parlamentu Leylą Guven, która prowadzi od listopada częściowy strajk (przyjmuje płyny i witaminy).PKK uznawana jest przez Ankarę, a także Stany Zjednoczone i Unię Europejską za organizację terrorystyczną.",,
Wyłudziła z banków kilkaset tys. zł. Postawiono jej 650 zarzutów,"Jeleniogórska prokuratura oskarżyła 28-letnią kobietę o ponad 650 przestępstw polegających na wyłudzaniu pożyczek bankowych. Oskarżona, dokonując oszustw, posługiwała się cudzymi lub fałszywymi danymi. Grozi jej do 12 lat więzienia.","Małgorzata J., zdaniem prokuratury, dokonywała oszustw w latach 2014-2018 r. Kobieta składała wnioski o pożyczki w formie elektronicznej. – Wskazywała w nich najczęściej dane innych osób lub fałszywe. W tym celu podawała nieprawdziwe numery PESEL, generując je wcześniej poprzez umożliwiającą to stronę internetową, oraz podawała wymyślone przez siebie dane osobowe – przekazał w poniedziałek PAP rzecznik Prokuratury Okręgowej w Jeleniej Górze prok. Tomasz Czułowski. Banki oraz inne instytucje finansowe udzielały J. pożyczek w kwotach od kilkuset do kilkunastu tys. zł. Nie wszystkie wnioski składane przez oskarżoną kończyły się udzieleniem pożyczki. Kobieta w podobny sposób dokonywała także zakupów na kredyt sprzętu elektronicznego na internetowych portalach zakupowych. Uzyskane przedmioty podejrzana sprzedawała również za pośrednictwem internetu – podał prokurator Czułowski.",,
Huragan Florence nadciąga. Władze zarządziły wielką ewakuację,W obawie przed zbliżającym się do południowo-wschodnich wybrzeży USA huraganem Florence gubernator Karoliny Południowej Henry McMaster zarządził ewakuację dla około miliona osób mieszkających na wybrzeżu. Prędkość wiatru przekracza 200 km/godz.,"– To bardzo niebezpieczny huragan. Nie chcemy ryzykować życia ani jednej osoby – powiedział McMaster. Wyjaśnił, że ewakuacja rozpocznie się w nocy z poniedziałku na wtorek czasu lokalnego i obejmie mieszkańców całego wybrzeża stanu, którego długość wynosi 320 km.Według informacji amerykańskiego Narodowego Centrum ds. Huraganów (NHC) Florence obecnie ma kategorię czwartą w pięciostopniowej skali Saffira-Simpsona, a prędkość wiatru dochodzi do 209 km/godz.Huragan obecnie znajduje się około 1000 km na południowy wschód od Bermudów i, jeśli nie zmieni kierunku, we wtorek znajdzie się między Bermudami i Bahamami, a w czwartek może uderzyć w ląd, wywołując spiętrzone fale i ulewne deszcze, grożące powodziami.Wcześniej na wyspie Hatteras u wybrzeży Karoliny Północnej zarządzono ewakuację mieszkańców, a od wtorku ludzie mają być ewakuowani z turystycznego regionu Outer Banks.",,
"Kantar Public: 34 proc. dla ZP, 27 proc. dla KO w wyborach do Sejmu","W wyborach do Sejmu Zjednoczona Prawica uzyskałaby 34 proc. głosów, 27 proc. uzyskałaby Koalicja Obywatelska a trzecie miejsce ex aequo przypadłoby Kukiz'15 i SLD (po 6 proc.) - wynika z grudniowego sondażu Kantar Public.","Z badania, które przeprowadził Kantar Public, wynika, że 61 proc. respondentów zadeklarowało, że weźmie udział w przyszłorocznych wyborach do Sejmu. Wśród nich najliczniejszy odsetek Polaków - 34 proc. - zadeklarowało oddanie głosu na Zjednoczoną Prawicę. Poparcie dla ZP utrzymało się na takim samym poziomie, jak w listopadzie.Chęć oddania głosu na Koalicję Obywatelską zadeklarowało 27 proc. badanych. To jedyna partia - jak podkreśla w komunikacie Kantar Public - która uzyskała wzrost poparcia w porównaniu do poprzedniego miesiąca. Wzrost notowań KO wynosi 3 punkty procentowe.Na trzecim miejscu w badaniu z 6 proc. poparciem znalazły się Kukiz'15 (spadek o 3 punkty procentowe) i SLD (spadek o 1 punkt procentowy).Poza Sejmem znalazłyby się PSL (4 proc.), partia Wolność i Partia Razem (po 2 proc.).Spośród ogółu osób, które zapowiedziały zamiar głosowania, 18 proc. nie potrafiło zdecydować, na kogo oddałoby głos. Badanie przeprowadzono w dniach 30 listopada-11 grudnia 2018 roku, na ogólnopolskiej reprezentatywnej próbie 1028 mieszkańców Polski w wieku 18 i więcej lat.",,
Rosja nie wyda Ukrainie Wiktora Janukowycza. „Jest ścigany z powodów politycznych”,"Rosja odmawia wydania Ukrainie Wiktora Janukowycza. Cytowany przez Interfax rosyjski prokurator generalny stwierdził, że były prezydent Ukrainy jest ścigany z powodów politycznych. Jurij Czajka zapowiedział odmowną odpowiedź na wniosek o ekstradycję. Dodał, że jego opinia dotyczy też innych wniosków, które zgłosiła Ukraina.","Na początku lutego Kijów zwrócił się z oficjalnym wnioskiem o ekstradycję poszukiwanych przez swoją prokuraturę przedstawicieli starego reżimu.Wcześniej, międzynarodowe nakazy aresztowania wobec między innymi byłego prezydenta Ukrainy i byłego premiera Mykoły Azarowa wydał Interpol. Główne zarzuty wobec nich to korupcja.",,
„Gender” zostało Słowem Grudnia,"Słowo „gender” zostało Słowem Grudnia. Słowa miesiąca
wybierają naukowcy z Instytutu Języka Polskiego Uniwersytetu Warszawskiego
oraz Fundacji Języka Polskiego przez analizę słów najczęściej ukazujących się
w danym okresie w ogólnopolskich dziennikach.","Wybory najważniejszych, zdaniem językoznawców, słów w danym okresie możnaobserwować na stronie „Słowa na czasie” (www.slowanaczasie.uw.edu.pl). Słowadnia, tygodnia i miesiąca, ogłaszane tam przez cały rok, to te, których wostatnim dniu lub tygodniu użyto w gazetach znacznie częściej, niż by sięmożna spodziewać na podstawie danych z okresu porównawczego, mierzonego wmiesiącach lub latach. Najczęstsze nazwiska, nazwy miejsc, firm, organizacji,a także rzeczowniki pospolite, czasowniki i przymiotniki mówią o tym, kto byłbohaterem dnia, czym zajmowali się politycy i urzędnicy, na kim i na czymskoncentrowało się zainteresowanie dziennikarzy i czytelników. – Wśród słów grudnia, które wybieramy jeszcze przed świętami, królują tezwiązane z różnymi uroczystościami: Boże Narodzenie, Mikołajki czy koksownikprzypominający o rocznicy 13 grudnia. Po pominięciu wszystkich tych słówrocznicowych oraz nazw własnych uwagę przykuwa gender – słowo znane od dawna,ale ostatnio wyraźnie częstsze – podaje językoznawca Marek Łaziński.Angielskie słowo „gender”, pochodzące ze starofrancuskiego gendre odłacińskiego genus oznacza przede wszystkim rodzaj gramatyczny. Już od lat 50.w USA określenie to bywa używane w dyskursie uniwersyteckim w dzisiejszymznaczeniu płci kulturowej – systemu ról społecznych przypisywanych mężczyznomi kobietom. W Polsce takie użycie pojawiło się wraz z rozwojem nowoczesnegofeminizmu, prawdopodobnie w latach 90. W roku 2000 pojawił się w kwartalniku„Zadra” artykuł wyjaśniający, co to jest gender i gender studies (w spisachtreści wcześniejszych pism feministycznych tego terminu brak). W 2005 rokugender trafił już do słownika „100 tysięcy potrzebnych słów” pod redakcjąJerzego Bralczyka.„Nazwę dyscypliny gender studies najczęściej zostawiamy w wersji angielskieji nie odmieniamy – tak jest w oficjalnych spisach zajęć uniwersyteckich,rzadziej mówi się o studiach genderowych lub potocznie o genderach. Słowogenderka oznaczające adeptkę takich studiów lub feministkę jest zwykleironiczne lub lekceważące (w słowie gender nie ma żadnej oceny). Samo słowogender ma oczywiście rodzaj męski, zgodnie z zakończeniem spółgłoskowym iniezgodnie z łacińskim pierwowzorem. Najczęściej normalnie się odmienia, alebywa pozostawione bez odmiany (tak też w modnej ostatnio zbitce ideologiagender)” – podają językoznawcy z Instytutu Języka Polskiego UniwersytetuWarszawskiego.W Narodowym Korpusie Języka Polskiego gender i jego derywaty występują 292razy (na 250 mln słów) i są ponad 23 razy rzadsze niż słowo płeć. Najczęstszepołączenia to gender studies, studia genderowe, tożsamość, krytyka iperspektywa genderowa.Korpus językowy to zbiór tekstów, w którym szukamy typowych użyć słów ikonstrukcji oraz innych informacji o ich znaczeniu i funkcji. Bez dostępu dokorpusu nie da się dziś prowadzić badań językoznawczych, pisać słowników anipodręczników języków obcych, tworzyć wyszukiwarek uwzględniających polskąodmianę, tłumaczy komputerowych ani innych programów zaawansowanejtechnologii językowej. Korpus jest niezbędny do pracy językoznawcom, alekorzystają zeń często także informatycy, historycy, bibliotekarze, badaczeliteratury i kultury oraz specjaliści z wielu innych dziedzin humanistycznychi informatycznych.",,
Kongresmen opowiadający się za impeachmentem Trumpa odchodzi z partii,"Członek Izby Reprezentantów USA Justin Amash zapowiedział, że odchodzi z Partii Republikańskiej. Jako jedyny przedstawiciel GOP w Kongresie wzywał do impeachmentu prezydenta Donalda Trumpa.","Amash, który reprezentuje na Kapitolu stan Michigan, powiadomił o swojej decyzji na łamach dziennika „Washington Post”. Uzasadniał to faktem, że Partia Republikańska (GOP) nie odnosi się należycie do problemów, w obliczu których stoi Ameryka.Od dawna nie podzielał poglądów swego ugrupowania w kontrowersyjnych kwestiach, w tym prawa władz federalnych do inwigilacji, w sprawach polityki zagranicznej i procedur kongresowych.W maju jako jedyny Republikanin w Kongresie twierdził, że Izba Reprezentantów powinna wszcząć procedurę impeachmentu w związku ze stawianymi Trumpowi zarzutami utrudniania śledztwa dotyczącego wpływu Rosji na rezultaty wyborów w USA.",,
Sąd Kasacyjny do Macrona: Niezawisłość sądownictwa jest warunkiem demokracji,"Przewodnicząca Sądu Kasacyjnego Chantal Arens oraz prokurator Francois Molina oświadczyli, że „niezawisłość sądownictwa jest warunkiem funkcjonowania demokracji”. Sędziowie wydali oświadczenia w związku ze sprawą zamordowanej w 2017 r. Żydówki Sary Halimi. Prezydent Macron już dwukrotnie domagał się rewizji procesu.","Sędziowie oświadczyli, że „przypominają, że niezawisłość sądownictwa, którego Prezydent Republiki jest gwarantem, jest niezbędnym warunkiem funkcjonowania demokracji. Sędziowie Sądu Kasacyjnego muszą być w stanie rozpatrywać odwołania wniesione do nich z całkowitym spokojem i niezależnością” – napisali sędziowie Arens oraz Molina.  Sędziowie wydali oświadczenia w związku ze sprawą zamordowanej w 2017 r. Żydówki Sary Halimi. Prezydent Macron już dwukrotnie domagał się rewizji procesu. Ostatni raz w czwartek w Jerozolimie przed społecznością francuską prezydent stwierdził: „Istnieje potrzeba procesu”. „Sformułowano skargę kasacyjną, która stanowi możliwą ścieżkę”. „Francuski wymiar sprawiedliwości uznał antysemicki charakter tej zbrodni”, której „nikt nie może kwestionować” – stwierdził prezydent.  9 grudnia paryski sąd apelacyjny orzekł, że morderca Halimi znajdował się pod wpływem narkotyków i nie był w pełni poczytalny. Podczas procesu biegli eksperci wydali sprzeczne opinie na temat stanu poczytalności sprawcy. 65-letnia lekarka Sara Halimi została zamordowana w Paryżu 4 kwietnia 2017 r. przez swojego sąsiada, który dokonując zbrodni krzyczał „Allahu Akbar” i „zabiłem Szatana”.  Szwagierka Sary Halimi złożyła w czerwca 2017 r. skargę, w której skrytykowała śledztwo policji i brak koordynacji francuskich służb. Sprawca został zatrzymany i przesłuchany przez sędziego śledczego dopiero w lipcu 2017 r., twierdząc, że jego motywem nie był antysemityzm.  Z kolei w lutym 2018 r. prowadzący dochodzenie oświadczył na piśmie, że morderstwo miało antysemicki charakter. Francuska społeczność żydowska oskarżała władze francuskie o wyciszanie śledztwa w związku z wyborami parlamentarnymi i prezydenckimi 2017 r., w obawie przed wsparciem kampanii wyborczej skrajnie prawicowego Frontu Narodowego, obecnie zjednoczenia Narodowego. Antysemicki charakter morderstwa podkreślał już w lipca 2017 r. Francis Kalifat, przewodniczący Rady Przedstawicielskiej Instytucji Żydowskich we Francji (CRIF), podczas upamiętnienia obławy Vel 'd'Hiv. Prezydent Republiki Emmanuel Macron zwrócił się wówczas do sądu o wyjaśnienie sprawy.  W 2017 r. belgijski eurodeputowany w Parlamencie Europejskim Frederique Ries potępił „lodowate milczenie” władz francuskich w związku z zabójstwem Sarah Halimi podczas debaty w Parlamencie Europejskim na temat walki z antysemityzmem.",,
Znamy nazwiska nowych szefów sejmowych komisji,"Komisje sejmowe wybrały swoich przewodniczących. Już wiadomo, że Marek Suski pokieruje Komisją ds. Energii i Skarbu Państwa, Henryk Kowalczyk (PiS) został szefem Komisji Finansów Publicznych, Paweł Olszewski (PO) przewodniczącym Komisji Infrastruktury. Natomiast Komisją Edukacji, Nauki i Młodzieży pokieruje Mirosława Stachowiak-Różecka (PiS).","Przewodniczącym Komisji Finansów Publicznych został Henryk Kowalczyk. Podczas posiedzenia komisji wybrano też pięciu jej wiceprzewodniczących - trzech z PiS i dwóch z KO. Henryk Kowalczyk w ustępującym rządzie pełnił funkcję ministra środowiska. Był posłem V, VI, VII i VIII kadencji. Jego zastępcami zostali jednogłośnie wybrani: Krystyna Skowrońska (KO), Izabela Leszczyna (KO), Gabriela Masłowska (PiS), Tadeusz Cymański (PiS) i Andrzej Kosztowniak (PiS). Z kolei szefem Komisji ds. Energii i Skarbu Państwa został Marek Suski (PiS). Suski dostał 30 głosów, przy braku głosów przeciw i wstrzymujących się. Komisja wybrała też bez głosów sprzeciwu wiceprzewodniczących. Z ramienia klubu PiS zostali nimi Ewa Malik i Maciej Małecki. Paweł Olszewski (KO) został wybrany na przewodniczącego Komisji Infrastruktury. Za tą kandydaturą głosowało 31 posłów, jeden był przeciw. Nowy przewodniczący będzie miał czterech zastępców: jednego z KO i trzech z PiS. Olszewski był m.in. sekretarzem stanu w Ministerstwie Infrastruktury i Rozwoju, był posłem V, VI, VII i VIII kadencji.Przewodniczącą Komisji Edukacji, Nauki i Młodzieży została Mirosława Stachowiak-Różecka (PiS). Wybrano też sześcioro jej zastępców. Przewodniczącą i jej zastępców komisja wybrała spośród swoich członków. Stachowiak-Różecka była posłanką na Sejm RP VIII i IX kadencji. Komisji Sprawiedliwości przewodniczyć będzie Marek Ast. Był  posłem na Sejm V, VI, VII, VIII i IX kadencji.  W sprawował funkcję wojewody lubuskiego. Szefem Komisji Cyfryzacji, Innowacyjności i Nowoczesnych Technologii został Jan Grabiec (KO). Otrzymał on 16 głosów, przy braku głosów przeciw i wstrzymujących się. Grabiec był w 2015 podsekretarzem stanu w Ministerstwie Administracji i Cyfryzacji, posłem na Sejm VIII i IX kadencji, a także rzecznikiem prasowym Platformy Obywatelskiej. Komisją Obrony pokieruje poseł PiS Michał Jach, który pełnił tę funkcję również w poprzedniej kadencji Sejmu. Członkowie komisji zdecydowali, że będzie ona miała sześciu wiceprzewodniczących. Poseł PiS Zbigniew Rau został wybrany na przewodniczącego Komisji Spraw Zagranicznych. Wiceprzewodniczącymi zostali Arkadiusz Mularczyk (PiS), Przemysław Czarnecki (PiS) oraz Paweł Kowal (KO) i Paweł Zalewski (KO). Rau był senatorem VI kadencji oraz posłem na Sejm IX kadencji. Przewodniczącą Komisji Polityki Społecznej i Rodziny została posłanka Lewicy Magdalena Biejat. Komisją Rolnictwa pokieruje Robert Telus. Otrzymał on 29 głosów, przy braku głosów przeciw i wstrzymujących się. Telus był posłem na Sejm VI, VII, VIII i IX kadencji. Szefem Komisji Łączności z Polakami za Granicą został Robert Tyszkiewicz z KO. Wybór wiceprzewodniczących komisja przełożyła na następne posiedzenie. 56-letni Tyszkiewicz jest sekretarzem generalnym PO, w poprzedniej kadencji Sejmu był wiceprzewodniczącym Komisji Spraw Zagranicznych, należał też do Komisji Mniejszości Narodowych i Etnicznych. Piotr Babinetz z PiS został przewodniczącym Komisji Kultury i Środków Przekazu. Za wyborem Babinetza głosowało 23 posłów, nikt nie był przeciw, 1 osoba wstrzymała się od głosu. Babinetz był posłem na Sejm VI, VII, VIII i IX kadencji. Na przewodniczącego Komisji Gospodarki Morskiej wybrano Marka Sawickiego (PSL-Kukiz). Za jego kandydaturą głosowało 13 posłów nikt nie był przeciw i nikt nie wstrzymał się od głosu. Sawicki był posłem II, III, IV, V, VI, VII i VIII. Był ministrem rolnictwa w rządzie Donalda Tuska i Ewy Kopacz. Szef resortu energii w ustępującym rządzie – Krzysztof Tchórzewski, został wybrany na szefa Komisji Gospodarki i Rozwoju. Nikt nie zgłosił sprzeciwu wobec jego kandydatury.Przewodniczącym sejmowej Komisji Zdrowia ponownie został Tomasz Latos (PiS). Kandydaturę Latosa poparło 28 posłów. Nikt nie był przeciw, nikt się nie wstrzymał od głosu. Wiesław Szczepański (Lewica) został wybrany na przewodniczącego Komisji Administracji i Spraw Wewnętrznych. Kandydaturę Szczepańskiego poparło 23 posłów, 1 był przeciw, 1 wstrzymał się od głosu. Ireneusz Raś ponownie wybrany na przewodniczącego Komisji Sportu, Kultury Fizycznej i Turystyki. Za jego kandydaturą opowiedziało się 18 posłów, a jeden wstrzymał się od głosu. W skład komisji wchodzi 25 posłów.  Wiesława Szczepańskiego (Lewica) wybrano na przewodniczącego Komisji Administracji i Spraw Wewnętrznych. Wybrano też 5 jego zastępców. Na szefa Komisji Regulaminowej, Spraw Poselskich i Immunitetowych wybrano Kazimierza Smolińskiego (PiS). Za jego kandydaturą głosowało 13 posłów komisji, nikt nie był przeciw ani nie wstrzymał się od głosu. Smoliński był jedynym zgłoszonym kandydatem. Joanna Borowiak z PiS została przewodniczącą Komisji Polityki Senioralnej. Posłowie wybrali w czwartek także trzech wiceprzewodniczących. Pozostaje jeszcze wakat na jedno stanowisko wiceprzewodniczącego komisji.  Posłanka Urszula Pasławska z PSL została przewodniczącą Komisji Ochrony Środowiska, Zasobów Naturalnych i Leśnictwa. Komisja będzie miała ponadto trzech wiceprzewodniczących z PiS oraz po jednym z KO i Lewicy. Za wyborem przedstawicielki klubu PSL-Kukiz'15 głosowało 29 posłów, żaden nie był przeciw, nikt nie wstrzymał się od głosu. Pasławska w poprzedniej kadencji Sejmu była wiceszefową Sejmowej Komisji Środowiska. Przewodniczącym Komisji Samorządu Terytorialnego i Polityki Regionalnej został poseł PiS Tomasz Ławniczak. Komisja wybrała też czterech wiceprzewodniczących. Ławniczak w latach 2010-2015 był wicestarostą ostrowskim oraz posłem na Sejm VIII kadencji. W wyborach w 2019 r. zdobył 13 496 głosów Stanisław Tyszka (KP PSL-Kukiz15) został wybrany na szefa Komisji ds. Unii Europejskiej. Komisja wybrała też czterech z pięciu wiceprzewodniczących, piąty ma zostać wyłoniony na kolejnym posiedzeniu. Wszystkie kandydatury zostały przyjęte jednogłośnie.",,
Tytoń był w szklarni. Sprzedawano go przy drodze jak płody rolne,"Sprzedaż ponad czterech ton nielegalnego tytoniu uniemożliwiła kujawsko-pomorska KAS we współpracy z policją z gminy Golub-Dobrzyń. Gdyby towar trafił na czarny rynek, budżet straciłby blisko 2,2 mln zł z tytułu niezapłaconych podatków – poinformowała Krajowa Administracja Skarbowa.","Jak podano w komunikacie, funkcjonariusze znaleźli trefny tytoń w trakcie przeszukania prywatnej posesji na terenie gminy Golub-Dobrzyń. Tytoń znajdował się w szklarni i w pomieszczeniach gospodarczych, z których była prowadzona jego sprzedaż w taki sposób, aby przypominał przydrożny handel płodami rolnymi.  W związku z tym, że właściciele posesji prowadzili również legalną sprzedaż tytoniu, funkcjonariusze zabezpieczyli pełną dokumentację sprzedaży. Na tytoń przygotowany już do nielegalnej sprzedaży właściciele nie posiadali dokumentacji. Nielegalna nadprodukcja tytoniu nie została nigdzie zgłoszona ani zniszczona.  „Zatrzymany susz mógł być wykorzystany do nielegalnej produkcji papierosów. Z takiej ilości można wyprodukować ok. 4 mln sztuk papierosów” – napisano. Sprawę prowadzi Kujawsko-Pomorski Urząd Celno-Skarbowy pod nadzorem Prokuratury Rejonowej w Golubiu-Dobrzyniu.",,
„Mundial dla pokoju”. Papież pozdrawia piłkarzy,"– W Rosji rozpoczynają się mistrzostwa świata w piłce nożnej. Pragnę skierować moje serdeczne pozdrowienia dla zawodników i organizatorów, jak również dla tych, którzy będą śledzić za pośrednictwem środków społecznego przekazu to wydarzenie, przekraczające granice – powiedział papież Franciszek do tysięcy uczestników audiencji na placu Świętego Piotra.","Papież zaapelował, by rozpoczynający się w Rosji mundial był okazją do dialogu i sprzyjał pokojowi na świecie. Rozgrywki piłkarskie są zdaniem Franciszka dobrą okazją, by świat zjednoczył się we wspólnym dążeniu do braterstwa.– Niech ta ważna impreza sportowa będzie mogła stać się okazją do spotkania, dialogu i braterstwa między różnymi kulturami i religiami sprzyjając solidarności oraz pokojowi między narodami – dodał.",,
"Rosną notowania PiS, traci PO","Platforma Obywatelska otrzymałaby 39,4 proc. głosów, a Prawo i Sprawiedliwość 33,2 proc, gdyby wybory parlamentarne odbywały się 13 czerwca. Takie są wyniki sondażu przeprowadzonego przez Instytut Badania Opinii „Homo Homini” dla Polskiego Radia.","W porównaniu z wynikami sprzed tygodnia poparcie dla PO spadło o 4,4 pkt proc., a dla PiS wzrosło o 1,8 pkt proc. Sojusz Lewicy Demokratycznej otrzymałby 10,2 proc. (wzrost o 0,1 pkt proc.), a Polskie Stronnictwo Ludowe 5,8 proc. głosów (wzrost o 1,5 pkt proc.).   Do Sejmu nie weszłyby: Prawica Rzeczypospolitej (1,1 proc. głosów), Stronnictwo Demokratyczne (0,9 proc.) i Samoobrona (0,4 proc.). Żaden z ankietowanych nie oddałby głosu na Socjaldemokrację Polską, Unię Polityki Realnej, demokratów.pl i Polskę Plus.   9 proc. badanych  stwierdziło, żenie wie, na kogo odda swój głos.   52,3 proc. respondentów (o 13 pkt proc. mniej niż tydzień temu) zadeklarowało, że poszłoby na wybory.  Sondaż parlamentarny został przeprowadzony 11 czerwca przez Instytut Badania Opinii „Homo Homini” metodą kwestionariuszowych wywiadów telefonicznych na  ogólnopolskiej, reprezentatywnej próbie 1080 pełnoletnich mieszkańców Polski.",,
Rzymkowski o wizjach Wałęsy: Przed nim odkrycie turbosłowian i Wielkiej Lechii,"– Uważam, że przed Lechem Wałęsą jeszcze odkrycie „turbosłowian” i Wielkiej Lechii. Usłyszymy jeszcze o księciu Popielu i myszach. Wszystko przed nami – powiedział poseł Kukiz’15 Tomasz Rzymkowski, komentując wypowiedzi Lecha Wałęsy o końcu świata i UFO.","W Krośnie podczas spotkania w ramach Klubu Obywatelskiego były prezydent Lech Wałęsa zwrócił uwagę na zagrożenia dla świata ze strony cywilizacji zamieszkujących inne galaktyki. – Na innych galaktykach są (cywilizacje) na trzy razy wyższym poziomie rozwoju intelektualnego. My jesteśmy najniżej – powiedział i ostrzegł, co mogłoby się stać, gdyby Ziemię odwiedzili kosmici.Słowa byłego prezydenta skomentował w „Kwadransie politycznym” TVP1 poseł Tomasz Rzymkowski. – Współczuję Lechowi Wałęsie, który się chyba naoglądał „Gwiezdnych Wojen”. On został w świecie fantazji i podejrzewam, że już tam pozostanie – mówił polityk.",,
Wniosek o przesunięcie terminu brexitu dotarł do UE. Bez podpisu Johnsona,"Brytyjski premier Boris Johnson wysłał do UE list z wnioskiem o opóźnienie terminu brexitu, ale go nie podpisał. Wysłał także drugi list – podpisany – w którym przekonuje, że przesuniecie terminu byłoby błędem, podała w sobotę wieczorem stacja BBC. Przewodniczący Rady Europejskiej Donald Tusk potwierdził na Twitterze, że do UE wpłynął wniosek brytyjskiego rządu.","Premier był prawnie zobowiązany do zwrócenia się do UE o przedłużenie terminu brexitu, po tym jak przegrał w sobotę głosowanie w Izbie Gmin.– Prędzej skonam - stwierdził w zeszłym miesiącu Boris Johnson pytany, czy poprosi Unię o przełożenie brexitu. Jednak posłowie zobowiązali go do tego –  jeśli do soboty parlament nie da umowie zielonego światła. I tak właśnie się stało, ponieważ w sobotę Izba Gmin dopisała do projektu niespodziewaną poprawkę sprawiającą, że zgoda na brexit byłaby warunkowa: uzależniona od tego, czy rząd będzie jeszcze w stanie przyjąć na czas dodatkowe techniczne, ale niezbędne przepisy. Rząd ogłosił więc, że w przyszłym tygodniu położy na stole zarówno te regulacje, jak i ustawę o zatwierdzeniu umowy brexitowej. Po drodze jednak wygasło wiążące prawnie ultimatum i premier - według zapisów ustawy o zakazie twardego brexitu - został zmuszony prosić Unię o więcej czasu. Jednak w rzeczywistości Boris Johnson nie napisał listu z prośbą o zmianę terminu. Zamiast tego wysłał do Unii kserokopię wzoru załączonego do ustawy, która zobowiązuje go do proszenia Wspólnoty o więcej czasu. Na dole znajduje się napis drukowanymi literami: „Premier Zjednoczonego Królestwa Wielkiej Brytanii i Irlandii Północnej” i miejsce na odręczny podpis – którego nie ma. Są za to dwa dodatkowe dokumenty. W pierwszym wysoko postawiony urzędnik służby cywilnej tłumaczy europejskim dyplomatom, że premier nie miał wyboru i musiał wysłać list z prośbą o więcej czasu. W drugim Boris Johnson informuje zaś unijnych polityków, że tak naprawdę przełożenia brexitu nie chce. Ten nieformalny i pozbawiony mocy prawnej list jest już przez premiera podpisany.UE potwierdza wpłynięcie wnioskuPrzewodniczący Rady Europejskiej Donald Tusk poinformował na Twitterze, że otrzymał wniosek o przedłużenie terminu. Nie podał szczegółów na temat jego treści, ale dodał, że teraz będzie konsultował się z przywódcami UE „jak zareagować”.Dotychczasowy plan przewidywał, że Wielka Brytania opuści Unię Europejską 31 października.",,
Nie tak idealnie między Tuskiem i Pawlakiem,"Wiemy doskonale, że między premierem Tuskiem i wicepremierem Pawlakiem nie jest już tak idealnie, jak było poprzednio. Ale wojny koalicyjne nie są złe. Uczą nawzajem dbania o kulturę rządzenia. Zmuszają też do większej elastyczności. Co nas czeka w polityce w rozpoczętym właśnie roku?.",,,
„Zniszczyć szambo zła”. Korea Północna ćwiczyła atak na prezydencką siedzibę w Seulu,"Wojsko Korei Północnej przeprowadziło próbę ataku na Błękitny Dom, siedzibę prezydent Korei Południowej Park Geun-hye. Pjongjang pomimo międzynarodowych sankcji regularnie przeprowadza próby rakietowe oraz prowadzi prace nad bronią atomową. W ostatnim czasie Korea Północna często groziła „unicestwieniem” Stanów Zjednoczonych i sąsiadów z południa.","Północnokoreańskie media przekazały, że w piątek wojsko przeprowadziło ćwiczenia artyleryjskie, w czasie których symulowano ostrzał budynków rządowych i prezydenckich na Południu. – Wojsko musi być w gotowości bojowej, by po otrzymaniu rozkazu bezlitośnie zniszczyć reakcyjną maszynę w Seulu, szambo zła, i zakończyć historyczną sprawę narodowego zjednoczenia – powiedział koreański dyktator Kim Dzong Un. W styczniu Korea przeprowadziła test broni atomowej, miesiąc później przetestowała rakietę dalekiego zasięgu. ONZ i Stany Zjednoczone zareagowały na to sankcjami, które mają ograniczyć możliwość rozwoju koreańskiej armii. „Lekkomyślne prowokacje”Mimo to Pjongjang nie spuścił z tonu i zapowiada przeprowadzenie ataku na Koreę Południową i Stany Zjednoczone. – Lekkomyślne prowokacje to droga do zniszczenia reżimu z Północy – komentowała takie zachowanie prezydent Park Geun-hye. Tymczasem CNN donosi w piątek, że według analityków amerykańskiego wywiadu Pjongjang dysponuje zminiaturyzowaną głowicą atomową. Teoretycznie umożliwia to reżimowi stworzenie systemu rakiet zdolnego do przenoszenia broni atomowej na znaczne odległości.",,
Stare auta zaleją Polskę? Volkswagen pokryje część kosztów modernizacji silników Diesla,"– Koncern motoryzacyjny Volkswagen ogłosił, że pokryje część kosztów modernizacji starszych samochodów z silnikami Diesla. Chodzi o to, żeby spełniały aktualne normy – powiedział niemiecki minister transportu Andreas Scheuer. Niemieccy politycy twierdzą, że Polsce nie grozi napływ starych samochodów z Niemiec – podaje portal rmf24.pl.","Auta kierowców, którzy zdecydują się na przyjęcie pieniędzy w zamian za oddanie starego samochodu, mają być niszczone – zapewniają Niemcy. Niemiecki rząd musi zadecydować, w jaki sposób pokryć różnice kosztów modernizacji. – Uzyskaliśmy zobowiązanie od Volkswagena w sprawie modernizacji silników – zapewnił Scheuer. Wyjaśnił, że wprowadzenie zmian w jednostkach napędowych będzie kosztować ok. 3 tys. euro od sztuki. – VW pokryje 2,4 tys. z tej sumy. Teraz musimy uzgodnić na forum koalicji, jak rozwiązać kwestię tych 600 euro – mówi. CSU, jego ugrupowanie, ma być jednocześnie przeciwne obciążaniu kierowców kosztami modernizacji silników.Wcześniej „Frankfurter Allgemeine Zeitung” podawał, że koncerny motoryzacyjne będą oferować vouchery na modernizacje jednostek napędowych  właścicielom starych aut z silnikami Diesla. Miał być to kompromis między firmami motoryzacyjnymi a niemieckimi politykami. Ci drudzy chcieli, by firmy wzięły na siebie koszty związane z modernizacją starych silników.",,
Rosja nadaje obywatelstwo mieszkańcom Donbasu. Wydano już 200 tys. paszportów,"Prawie 200 tys. rosyjskich paszportów wydano w 2019 roku mieszkańcom Donbasu na wschodzie Ukrainy, gdzie od niemal sześciu lat toczy się konflikt zbrojny ze wspieranymi przez Moskwę separatystami.","„W chwili obecnej ponad 196 tys. osób nabyło obywatelstwo Federacji Rosyjskiej” – napisał portal „Ukrainska Prawda” powołując się na rosyjskie agencje informacyjne. Z tej liczby 136 tys. osób to mieszkańcy samozwańczych republik ludowych, donieckiej i ługańskiej, zaś około 60 tys. to mieszkańcy innych rejonów Donbasu. W kwietniu 2019 roku prezydent Rosji Władimir Putin zdecydował, iż obywatelstwo jego kraju będzie przyznawane mieszkańcom tzw. republik ludowych w Donbasie, czyli terytoriów kontrolowanych przez prorosyjskich separatystów. W lipcu Putin podpisał dekret, zgodnie z którym uproszczony tryb uzyskiwania obywatelstwa rosyjskiego rozszerzył się na Ukraińców, którzy znajdują się obecnie na terytorium Rosji, a wcześniej mieszkali w Donbasie.",,
Zabili księdza i wiernych. Potem podpalili kościół,"Sześć osób, wśród nich ksiądz, zginęło w wyniku zamachu na katolicki kościół w Burkina Faso. Uzbrojeni napastnicy zaatakowali w trakcie niedzielnej mszy. Zabili wikariusza i pięciu wiernych. Podpalili też kościół. Pozostali uczestnicy mszy zdołali uciec.","Do tragedii doszło w miejscowości Dablo w środkowo-północnej części Burkina Faso. Napastnicy otworzyli ogień do wiernych na samym początku mszy – poinformował mer miasta, Ousmane Zongo. Dablo leży 90 km od miasta Kaya, stolicy regionu Centre Nord i prowincji Sanmatenga.  Według źródeł w służbach bezpieczeństwa atak przeprowadziła grupa złożona z około dwudziestu kilku do trzydziestu uzbrojonych ludzi.  – Podpalili kościół, a potem sklep i bar, po czym udali się do ośrodka zdrowia, gdzie przeszukali lokal i spalili pojazd należący do głównej pielęgniarki – dodał Zongo. – W mieście panuje klimat paniki. Ludzie są uwięzieni w domach, nic nie działa. Sklepy są zamknięte. To praktycznie martwe miasto – relacjonował mer.Dwa tygodnie temu w sąsiedniej prowincji doszło do podobnego zamachu. Podczas nabożeństwa zginął wtedy pastor i pięcioro wiernych. Niedzielny atak to drugi w ciągu dwóch miesięcy napad na kościół. Pierwszy miał miejsce w Silgadji, gdzie w końcu marca zaatakowano kościół protestancki i gdzie zginęło sześć osób. W połowie marca ojciec Joel Yougbare, kapłan Djibo na północy kraju, został porwany przez uzbrojonych ludzi. 15 lutego ks. Cesar Fernandez, misjonarz salezjański pochodzenia hiszpańskiego, zginął w zbrojnym ataku dżihadystów w Nohao w centrum kraju.  Przed dwoma dniami francuskie siły specjalne uwolniły na północy Burkina Faso, w pobliżu granicy z Mali, czterech zakładników. Zginęło dwóch komandosów. Operacja wywołała dyskusję na temat skuteczności wieloletniej interwencji wojskowej Francji w Afryce Zachodniej. Jeden z komentatorów dziennika „Le Monde” przyznał np., że w celach taktycznych Francuzi korzystają czasem z pomocy różnych milicji, co – w jego ocenie – „ma bardzo negatywne oddziaływanie”, gdyż daje legitymację ugrupowaniom oskarżanym o rabunki i przemyt. Cytowany przez dziennik gen. Bruno Clement-Bollee, były dyrektor współpracy obronnej i bezpieczeństwa francuskiego MSZ, krytykuje „ogniskowanie się na akcji przeciw terrorystom”, podczas gdy „Malijczycy i Burkińczycy starają się doprowadzić do zjednoczenia narodowego”. „Te dwa cele wojenne są niekompatybilne, a nasze sojusze ze zbrojnymi ugrupowaniami mogą spowodować oskarżenia, takie jak w Rwandzie” – przytacza dziennik słowa generała.   Od 2014 r. w Afryce Zachodniej trwa francuska operacja „Barchan” (Barkhane), w której bierze udział 4,5 tys. żołnierzy. Początkowo Francuzi interweniowali w 2013 r. w Mali, żeby – jak podawano – ratować tamtejszy rząd przed ofensywą grup islamistycznych. Obecnie operacja obejmuje Mali, Niger, Burkinę Faso, Czad i Mauretanię.",,
Katolickie Stowarzyszenie Lekarzy Polskich: „Standardy WHO” demoralizują dzieci,"Natychmiastowego anulowania „Deklaracji LGBT+” jako programu groźnego dla zdrowia i życia dzieci domaga się Katolickie Stowarzyszenie Lekarzy Polskich. „Uważamy, że tzw. »standardy WHO«, ten ze wszech miar niegodziwy i krzywdzący dla dzieci projekt, powstał w celu zdemoralizowania małoletnich” – stwierdza Stowarzyszenie w przekazanym Katolickiej Agencji Informacyjnej oświadczeniu.","Treść oświadczenia:  Wobec próby narzucenia w warszawskich przedszkolach i szkołach przymusu tzw. edukacji seksualnej wg. standardów WHO, zagrażającej zdrowiu psychicznemu i fizycznemu dzieci oraz nastolatków, naszym obowiązkiem jako lekarzy, jest stanowczo zaprotestować.  Uważamy, że tego typu „pedagogika”, zniekształcająca prawdę o ludzkiej płciowości, skupiona na wpajaniu dzieciom od najmłodszych lat karykaturalnej wizji seksualności, może być wyrazem jedynie skrajnej nieodpowiedzialności, braku podstawowej wiedzy o rozwoju osoby ludzkiej od wczesnego dzieciństwa lub zakamuflowanej ideologii.  Szkoła, a tym bardziej przedszkole nie jest miejscem, w którym dziecko ma być drobiazgowo przez kilkanaście lat (!!!) nauczane o szczegółach anatomicznych i fizjologicznych ludzkiej płciowości. To tematy studiów z dziedziny biologii, seksuologii czy ginekologii dla osób dorosłych.  Seksualność każdej osoby stanowi jej najbardziej intymny wymiar i tajemnicę, chronioną naturalnie odczuwanym wstydem. Edukowanie dzieci publiczne – w grupie – jest pogwałceniem tej intymności,budzi reakcje odrazy, lęku, wycofania lub wzburzenia z agresją i wulgaryzmami. Wywołuje zranienia, których następstwem są zaburzenia w sferze psychicznej, fizycznej i konflikty w sferze moralnej. Już teraz obserwujemy narastającą liczbę młodocianych pacjentów, cierpiących z powodu zaburzeń, których źródłem jest nasycony erotyzmem i brutalnością przekaz medialny. Erotyzacja psychiki dziecka i przedwczesne rozbudzenie seksualne, poprzez wpływ na świadome i nieświadome procesy fizjologiczne wywołuje:  1. Narastające napięcie wewnętrzne i pobudza do działań popędowych.  2. Formuje wadliwy, nieprawdziwy obraz człowieka, skoncentrowany na wymiarze seksualnym.  3. Kształtuje negatywne, patologiczne wzorce realizacji popędu seksualnego; przez masturbację, korzystania z pornografii, dewiacje seksualne, poszukiwanie coraz silniejszych bodźców.  4. Rozwija postawy egocentryczne i egoistyczne, skoncentrowane na maksymalizacji przyjemności, w oderwaniu od wzorców naturalnego środowiska jakim jest rodzina, małżeństwo.  5. Prowadzi do zaburzeń rozwoju osobowości i przyczynia się do kształtowania osobowości patologicznych, także asocjalnych i antysocjalnych.  W wymiarze społecznym, erotyzacja młodocianych prowadzi do nasilenia tendencji do zachowań przestępczych, rozwiązłości, uzależnień i okrucieństwa. Badania wykazują, że prowadzi do zwiększenia zarówno ilości ciąż u młodocianych jak i częstotliwości zachorowań na choroby weneryczne. W wymiarze moralnym wczesna seksualizacja oswaja z bezwstydem i tłumi wrażliwość etyczną.  Uważamy, że tzw. „standardy WHO”, ten ze wszech miar niegodziwy i krzywdzący dla dzieci projekt, powstał w celu zdemoralizowania małoletnich. Nie jest tajemnicą, że prawdziwym celem edukacji seksualnej jest kontynuacja zapoczątkowanej w latach 60-tych XX w. przez marksistów kulturowych tzw. „rewolucji seksualnej”, dążącej do zmiany postaw i zachowań ludzkich zgodnie z dewizą:„nowy porządek życia płciowego musi się rozpoczynać od reedukacji dziecka” (W. Reich).",,
Politolog: Być może wysunięcie Timmermansa było wybiegiem,"– Doszło do czegoś, czego można się było spodziewać: do kompromisu. Stawiam nawet tezę, że być może to niedzielne wysunięcie Timmermansa, mogło być w jakimś stopniu takim wybiegiem, który miał utorować drogę pod inny zestaw, a ten zestaw poznaliśmy dzisiaj – tak negocjacje w sprawie kandydatury na szefa Komisji Europejskiej oceniał we wtorek dr Kamil Zajączkowski z Uniwersytetu Warszawskiego.","– Można tak sądzić z prostego powodu. Choć Frans Timmermans był wymieniany jako poważna kandydatura i był przedstawiany w różnych konfiguracjach, to po opór europejskiej centroprawicy i po części Włoch sprawił, że on sam i cały proponowany wraz z nim pakiet został uznany za nieaktualny. Stąd potrzeba ułożenia nowego – wyjaśniał politolog w rozmowie z naszym portalem.  – Znając meandry negocjacji trudno mi uwierzyć, że cała czwórka przedstawiona przez Donalda Tuska zrodziła się we wtorek o 8 czy 9 rano. Sądzę, że te osoby były bardzo poważnie brane pod uwagę wcześniej. Po napiętej niedzieli i poniedziałku wszyscy bardzo szybko zgodzili się na nową układankę  – tłumaczył Zajączkowski. Zdaniem naszego rozmówcy Polska może być zadowolona z tego wyboru. Choć wśród kandydatów na najważniejsze stanowiska brakuje Polaka czy przedstawiciela Europy Środkowej, to istotny będzie podział tek i stanowisk w Komisji Europejskiej – Sądzę że rozmowy, które prowadził premier Morawiecki z kandydatką na przewodniczącą KE Ursulą von der Leyen dotyczyły również wizji kształtu Komisji, pewnych podziałów i pewnych kompetencji, wrażliwości, kwestii odnoszących się do rynku wewnętrznego czy polityki zagranicznej Unii – mówił ekspert.",,
Biedroń o karcie LGBT: Czy ten program zostanie przeniesiony na całą Polskę?,"– Cieszę się, że Rafał Trzaskowski realizuje postulaty, o które walczyłem na ulicy i w organizacjach pozarządowych – powiedział lider Wiosny Robert Biedroń, pytany o kartę LGBT+. – Warto zapytać, czy ten program zostanie przeniesiony na całą Polskę – dodał polityk.","Robert Biedroń w TOK FM pytany był, dlaczego nie okazał wsparcia prezydentowi stolicy Rafałowi Trzaskowskiemu, który podpisał kontrowersyjną deklarację LGBT+. – Cieszę się, że Rafał Trzaskowski realizuje postulaty, o które ja na ulicy walczyłem i w organizacjach pozarządowych – odpowiedział. Jego zdaniem warto jednak zapytać, czy ten program zostanie przeniesiony przez Koalicję Europejską na całą Polskę.Biedroń powiedział, że wsparł wcześniej Rafała Trzaskowskiego i – jak mówił – jego decyzja wymagała „dużej odwagi”. – Wspieram te postulaty, tylko mam taką prośbę: jeżeli zaczęliśmy od Warszawy, to proszę umieścić to w programie Koalicji Europejskiej dla całej Polski, żeby to było wiarygodne – dodał.Zarzucił jednocześnie prowadzącej audycję Karolinie Lewickiej, że „stawia go pod ścianą jak uczniaka”. – Zapyta pani polityków, czy będą wspierali równość małżeńską? – pytał. – Mam wrażenie, że pani czuje, że każdy polityk, który nie zgadza się z pani poglądami, czyli wspieraniem Koalicji Europejskiej, nie powinien się w ogóle wypowiadać – zaznaczył.",,
Polacy najzdrowsi we Włoszech,"Polacy są najzdrowsi wśród wszystkich cudzoziemców z
krajów Unii Europejskiej mieszkających we Włoszech – takie wyniki sondażu
opublikowano w raporcie Instytutu Statystycznego Istat. Ponad 88 procent
Polaków w Italii deklaruje, że cieszy się dobrym zdrowiem.","Z ogłoszonych rezultatów ankiet na temat opinii o własnym zdrowiu wynika, że imigranci uważają się za zdrowszych od Włochów. 87,5 procent obcokrajowców mówi, że czuje się dobrze albo wręcz bardzo dobrze. Taką samą deklarację składa 83,5 procent Włochów.W raporcie na temat zdrowia cudzoziemców we Włoszech, sporządzonego przezIstat na podstawie sondaży podkreślono, że wśród rezydentów z krajów unijnych prym pod względem opinii na temat swej kondycji fizycznej i psychicznej wiodą Polacy.Polska wspólnota w Italii liczy niezmiennie od lat około 100 tysięcy osób.Pośród imigrantów spoza UE najwyżej swoje zdrowie oceniają Chińczycy iFilipińczycy. O swej znakomitej formie zapewnia dziewięciu na dziesięciu znich. Najgorsze zdanie na temat swego zdrowia mają Ukraińcy i Marokańczycy.",,
LOT: wracają rejsy z Warszawy do Bejrutu,PLL LOT w piątek wieczorem zainauguruje bezpośrednie rejsy na trasie Warszawa-Bejrut w Libanie. Będzie to powrót narodowego przewoźnika na tę trasę; ostatni raz latał tam pod koniec 2016 r.,"Samolot z pasażerami Polskich Linii Lotniczych LOT wystartuje do Bejrutu z warszawskiego Lotniska Chopina o godz. 22.30. W stolicy Libanu lądowanie jest planowane na godzinę 2.55 czasu lokalnego.Samolot z Bejrutu ma startować o godz. 3.50 czasu lokalnego, z przewidywanym lądowaniem o 6.30 na Lotnisku Chopina.Planowany czas lotu z Warszawy do Bejrutu to 3 godz. 25 minut, a w drodze powrotnej to 3 godz. 40 minut.Rejsy LOT-u w czerwcu, wrześniu i październiku będą się odbywały cztery razy w tygodniu, a w lipcu i sierpniu pięć razy. Połączenia będą wykonywane m.in. samolotem Embraer 195, który w zależności od wersji ma na pokładzie od 112 do 118 miejsc dla pasażerów.Uruchomienie połączenia przewoźnik motywuje rosnącym w ostatnich latach ruchem z Europy do Libanu.„Połączenie kierowane jest dla ruchu turystycznego i biznesowego. Liban jest ważnym ośrodkiem biznesowym na Bliskim Wschodzie. Z roku na rok obserwujemy zwiększającą się wymianę handlową między Polską, Unią Europejską a Libanem” – powiedział rzecznik prasowy LOT Adrian Kubicki. Jak dodał, rozkład połączeń został tak zaplanowany, by zapewnić dogodne przesiadki dla pasażerów z całego regionu Europy Zachodniej i Środkowo-Wschodniej.",,
AfD drugą siłą polityczną w Niemczech. Poparcie dla chadeków spada,Tylko 28 proc. Niemców chce głosować na chadeków z CDU i CSU - wynika z opublikowanego w piątek sondażu Deutschlandtrends. To najgorszy wynik tej koalicji od 21 lat i początku tego badania. Na drugie miejsce wysunęła się antyimigrancka Alternatywa dla Niemiec (AfD).,"Według najnowszych badań na AfD zamierza głosować 18 proc. Niemców, o dwa punkty procentowe więcej niż w sondażu w sierpniu. Partia ta wyprzedziła współrządzące z chadekami SPD (17 proc.). Zarówno CDU/CSU, jak i SPD straciły jeden punkt procentowy poparcia w porównaniu z badaniami w ubiegłym miesiącu. Na blisko rok po wyborach parlamentarnych w Niemczech na dobry wynik mogą liczyć Zieloni - 15 proc. Lewica cieszy się poparciem na poziomie 10 proc., a liberalna FDP - 9 proc. Dwucyfrowy wynik AfD może uzyskać podczas zaplanowanych na 14 października wyborów do lokalnego parlamentu w Bawarii. Według najnowszych sondaży w tym kraju związkowym tradycyjnie prowadzi CSU (35-40 proc.). Większość badań wskazuje, że drugie miejsce w Bawarii zajmą Zieloni, którzy mogą liczyć na wynik na poziomie 16-18 proc.  Niemieckie media łączą słabsze wyniki partii rządzących i wzrost poparcia dla AfD z problemami w koalicji w Berlinie w związku z dymisją szefa kontrwywiadu Niemiec (BfV) Hansa-Georga Maassena.",,
Albania: premier przegrał i nadal milczy,"Wyniki po przeliczeniu ponad 90 proc. głosów oddanych w niedzielnych wyborach parlamentarnych w Albanii wskazują, że lewicowa opozycja pod przewodem socjalistów odniosła zdecydowane zwycięstwo. Dotychczasowy premier i przywódca prawicy Sali Berisha zachowuje milczenie.","Sojusz ugrupowań lewicowych, w której główna rolę odgrywa Albańska Partia Socjalistyczna (PSSh) byłego burmistrza Tirany, 48-letniego Edi Ramy, zdobyła ok. 58 proc. głosów a prawica skupiona wokół premiera Salego Berishy 39 proc. – poinformowała Centralna Komisja Wyborcza. Frekwencja przy urnach wyniosła 53,4 proc. i była wyższa o 9,5 proc. w porównaniu z poprzednimi wyborami w 2009 r.68-letni Berisha, dominująca postać na albańskiej scenie politycznej od czasu obalenia rządów komunistycznych w 1991 r., nie zabrał dotychczas głosu i nie był widziany od czasu dnia wyborów. Ubiegał się w nich, wraz ze swoją Albańską Partią Demokratyczną (PDSh) o trzecią kadencję na stanowiskupremiera. Obserwatorzy podkreślają, że porażka może oznaczać koniec jegokariery politycznej. – Będziemy spokojnie czekać aż nasz przeciwnik uzna swoją przegraną – powiedział Rama, który jako burmistrz stołecznej Tirany zyskał duże uznanie ożywiając i unowocześniając to miasto.We wtorek wieczorem zwolennicy socjalistów rozpoczęli już świętowaniezwycięstwa jeżdżąc samochodami po ulicach Tirany i machając flagami zemblematami sojuszu lewicy, przy akompaniamencie klaksonów.Ocenia się, że PSSh może liczyć na 84 miejsca w 140-osobowym parlamencie ademokraci Berishy na ok. 56. Rozwój sytuacji po niedzielnych wyborach jest bacznie obserwowany przezZachód z powodu obaw o stan demokracji w Albanii, która jest członkiem NATO i ubiega się obecnie o członkostwo w UE. Reuter podkreśla, że pokojoweprzekazanie władzy mogłoby wpłynąć pozytywnie na Brukselę rozpatrującąwniosek Tirany.Albania jest głęboko podzielona między socjalistami i demokratami a aktyprzemocy na tle politycznym są na porządku dziennym. Zachód wciąż nie jestprzekonany o trwałości przemian demokratycznych w tym kraju, w którymdodatkowo plagą jest korupcja. Jednak pomimo strzelaniny w Lacu, ok. 50 km na północny wschód od Tirany, wktórej zginął w niedzielę działacz PSSh, międzynarodowi obserwatorzyodnotowują ogólną poprawę standardów w czasie głosowania.Socjaliści kwestionowali zwycięstwo Berishy już podczas poprzednich wyborów w 2009 r. i wezwali swoich zwolenników do wyjścia na ulice. W starciach zpolicją 4 osoby poniosły wówczas śmierć.",,
„100 dni trzeźwości na 100-lecie niepodległości”. Podejmiesz wyzwanie?,"„Sto lat temu spożywaliśmy 10 razy mniej alkoholu niż dziś. Ale troska o trzeźwość Narodu była priorytetem bohaterów Niepodległej” – piszą polscy biskupi, przypominając w tym kontekście postać gen. Hallera. Hierarchowie apelują o podjęcie szczególnego wyzwania. Zachęcają do stu dni abstynencji na stulecie niepodległości.","„Przeżywamy rok jubileuszu stulecia odzyskania niepodległości. Odrodzenie niepodległej Polski wymagało ofiarnej walki i wytrwałej pracy na różnych polach. Wielu bohaterów tamtych czasów zdawało sobie sprawę, że troskao trzeźwość Polaków jest fundamentem walki o niepodległość. Stanowi także podstawę jej utrzymania” – pisze bp Tadeusz Bronakowski, przewodniczący Zespołu Komisji Episkopatu Polski ds. Apostolstwa Trzeźwości i Osób Uzależnionych. „Chociaż sto lat temu spożywaliśmy zaledwie 1 litr czystego alkoholu rocznie na osobę (dziesięć razy mniej niż dziś – red.), to troska o trzeźwość Narodu była priorytetem w działaniach wielu polskich patriotów, chociażby generała Józefa Hallera, abstynenta, aktywnego działacza na rzecz trzeźwości” – dodaje bp Bronakowski. Przewodniczący Zespołu ds. Apostolstwa Trzeźwości przypomina o wysokich kosztach społecznych, z jakimi łączy się nadużywanie alkoholu, które „zagraża osiągnięciu wielu ambitnych celów narodowych.  „Chcemy, by rodziło się jak najwięcej dzieci w silnych i stabilnych rodzinach. Tymczasem alkohol to jedno z największych zagrożeń dla rodziny, to źródło rozwodów, przemocy i dramatów. Chcemy rozwijać się gospodarczo, a jednocześnie co roku marnotrawimy miliardy złotych na pokrycie kosztów nadmiernegospożycia alkoholu. Chcemy być społeczeństwem praworządnym, a tymczasem nadużywanie alkoholu jest jednym z głównych czynników popełniania przestępstw, zwłaszcza tych najcięższych” – alarmuje bp Bronakowski.",,
SLD apeluje o sprzeciw ws. ACTA,Szef SLD Leszek Miller zaapelował do innych ugrupowań parlamentarnych o nie wyrażanie przez Sejm zgody na ratyfikację umowy ACTA.,"–  W sprawie ACTA mamy swoistą koalicję między PO a PiS. Za rządów Jarosława Kaczyńskiego Polska nie podpisała Karty Praw Podstawowych, za rządów PO podpisano ACTA, który te swobody obywatelskie w dużym stopniu ogranicza  – mówił Miller na konferencji prasowej w Sejmie. Jak zauważył przewodniczący Sojuszu jest jeszcze możliwość, aby ten traktatnie wszedł w życie. –  Wystarczy, że Sejm nie wyrazi zgody na ratyfikację. Apelujemy do wszystkich ugrupowań parlamentarnych, by – kiedy rząd skieruje do Sejmu ustawę o ratyfikacji – ona nie została przyjęta. To najbardziej skuteczny sposób, by z podpisanej umowy uczynić bezużyteczny świstek papieru  – ocenił Miller.  Według europosła Janusza Zemke, europejska lewica chciała, by ACTA weszła wżycie po ratyfikacji przez Parlament Europejski. Taki postulat – mówił Zemke – znalazł się w projekcie rezolucji europarlamentu, którą proponowaływspólnie frakcje: lewicy, liberałów i zielonych w PE, a która ostatecznie nie zyskała poparcia chadeków i konserwatystów. Jak dodał, europosłowieprzegłosowali jednak ostatecznie dokument, w którym tego zapisu zabrakło. –  Przyjęto tutaj taką zasadę, że jeżeli sześć państw by ratyfikowało tę umowę, to ona wchodzi w życie dla stron tego porozumienia. Naszym zdaniem jest to niebezpieczne – to jest próba ominięcia Parlamentu Europejskiego, który jest przedstawicielstwem europejskiego społeczeństwa  – ocenił Zemke. Wywołująca liczne protesty internautów międzynarodowa umowa ACTA, która wczwartek została podpisana m.in. przez Polskę, zobowiązuje jej sygnatariuszy do walki z łamaniem prawa własności intelektualnej oraz handlem podrabianymi towarami. Zdaniem obrońców swobód w internecie może prowadzić to doblokowania różnych treści i cenzury w imię walki z piractwem. Ewentualnewejście umowy w życie wymaga jeszcze ratyfikacji.",,
„Nasza Unia jest niepodzielona i niepodzielna”. Przywódcy UE podpisali Deklarację Rzymską,"„Będziemy działać wspólnie, w zależności od potrzeb w różnym tempie i z różnym nasileniem, podążając jednocześnie w tym samym kierunku” – głosi Deklaracja Rzymska, przyjęta w sobotę przez przywódców 27 państw i instytucji UE. Unia jest niepodzielona i niepodzielna – podkreślono w dokumencie.","Ceremonia na rzymskim Kapitolu upamiętniła 60. rocznicę podpisania Traktatów Rzymskich, które dały początek integracji europejskiej. Udział w obchodach wzięli przywódcy 27 państw członkowskich, bez Wielkiej Brytanii, która przygotowuje się do opuszczenia Wspólnoty.Wspólny dokument, podpisany przez premier Beatę Szydło, wyznacza kierunki rozwoju Unii i podkreśla dotychczasowe osiągnięcia integracji. „Europa jest naszą wspólną przyszłością”Projekt Deklaracji Rzymskiej zamyka to samo zdanie, które kończy przyjętą 10 lat temu, w 50-lecie podpisania Traktatów Rzymskich, Deklarację Berlińską: „Europa jest naszą wspólną przyszłością”.",,
Amerykański aktor kina akcji z rosyjskim paszportem. Putin przyjął Seagala,"Prezydent Władimir Putin wręczył w piątek na Kremlu rosyjski paszport amerykańskiemu aktorowi kina akcji i reżyserowi Stevenowi Seagalowi. Wcześniej w listopadzie Putin podpisał dekret, na mocy którego Seagal otrzymał obywatelstwo Rosji.","Na spotkaniu na Kremlu Putin pogratulował Seagalowi nowego obywatelstwa. Zauważył, że jest to „mały, ale jednak gest”, który może być oznaką „stopniowej normalizacji stosunków między naszymi państwami”.  Seagal wyraził wdzięczność w języku rosyjskim. Podczas spotkania złożył podpis na pierwszej stronie swego nowego rosyjskiego dokumentu.Na początku miesiąca Putin podpisał dekret w sprawie nadania Seagalowi obywatelstwa Rosji. Rzecznik Kremla mówił wówczas, że aktor jest „znany ze swych ciepłych uczuć do naszego kraju, czego nigdy nie ukrywał”. Wielbiciel Putina  64-letni gwiazdor, według relacji jego rzecznika Anara Reybanda, bywał w Rosji bardzo często w ciągu ostatnich dwóch dekad. Ma w tym kraju wielu przyjaciół i szczególnie upodobał sobie Moskwę.      Seagal wielokrotnie publicznie wyrażał uznanie dla Putina, np. w 2013 roku w wywiadzie dla telewizji RT nazwał prezydenta Rosji „jednym z największych światowych przywódców, o ile nie największym żyjącym przywódcą”.",,
Prokurator z korupcyjnymi zarzutami w więziennym szpitalu. A proces stoi,"Tarnowski Sąd Rejonowy wystąpił do Sądu Najwyższego z wnioskiem o przeniesienie procesu byłej prokurator apelacyjnej w Rzeszowie Anny H. do innego sądu. Chodzi o to, by nie było konieczności konwojowania jej na rozprawy. Oskarżona o korupcję przebywa na oddziale szpitalnym aresztu.","Była prokurator apelacyjna w Rzeszowie jest oskarżona m.in. o korupcję i powoływanie się na wpływy. Na początku kwietnia śląski zamiejscowy wydział Prokuratury Krajowej przesłał akt oskarżenia przeciwko niej do Sądu Rejonowego w Rzeszowie. Ostatecznie trafił on do Sądu Rejonowego w Tarnowie. Jednak proces do tej pory się nie rozpoczął.Ze względu na stan zdrowia oskarżona, umieszczona na specjalistycznym oddziale szpitalnym aresztu we Wrocławiu, nie może być konwojowana na rozprawy w Tarnowie. Wykluczyli to lekarze i policja. Oskarżona nie może też zostać umieszczona na zwykłym oddziale aresztu śledczego w Krakowie i stamtąd być przewożona na rozprawy w Tarnowie, ponieważ musi przebywać w warunkach oddziału szpitalnego. W akcie oskarżenia Annie H. przedstawiono sześć zarzutów. Dwa z nich dotyczą przyjmowania korzyści majątkowych – łącznie 170 tys. zł, markowych alkoholi i usługi budowlanej od podkarpackiego przedsiębiorcy z branży paliwowej Mariana D. W zamian za łapówki H. miała powoływać się na wpływy w instytucjach państwowych – m.in. w prokuraturze i Izbie Skarbowej i podejmować się załatwiania dla tego biznesmena różnych spraw. Jak informowała prokuratura, chodziło m.in. o kierowanie aktów oskarżenia w sprawach inicjowanych przez D., surowe ukaranie osób, których oskarżenia się domagał, wywieranie wpływu na dyrektora Izby Skarbowej w celu uzyskania pozytywnych decyzji podatkowych, a także załatwienie pozytywnej oceny egzaminu adwokackiego dla córki D.Kolejne dwa zarzuty dotyczą przekroczenia uprawnień i ujawnienia tajemnicy służbowej oraz wpłynięcia w ten sposób na przebieg konkursów na stanowiska urzędnicze w ówczesnej Prokuraturze Apelacyjnej w Rzeszowie. Piąte zarzucane H. przestępstwo to przedłożenie fałszywych dokumentów w celu uzyskania 350 tys. zł pożyczki z ministerstwa sprawiedliwości, a szóste - złożona prokuratorowi obietnica awansu w zamian za doprowadzenie do uchylenia decyzji o karze pieniężnej nałożonej na jednego z biegłych.",,
Morderstwo w Kołobrzegu. Ujawniono wiadomości wysyłane przez 17-latka,"Policja zatrzymała w Kołobrzegu 17-letniego Adriana W., który jest podejrzany o zamordowanie swojego 16-letniego kolegi ze szkoły. Media opisują okoliczności tej zbrodni. Ujawniono wiadomości, w których W. pisał koleżance: „Mam wsparcie, ale i tak już nie potrafię, chcę, żeby ta osoba nie istniała. Żeby poczuła się tak jak ja”.","W poniedziałek nad ranem w klatce bloku przy ulicy Rybackiej w Kołobrzegu odnaleziono zakrwawione zwłoki nastoletniego chłopaka. – Intensywne śledztwo doprowadziło do zatrzymania podejrzewanego – informował asp. Tomasz Kwaśnik, rzecznik tamtejszej policji. Rzecznik Prokuratury Okręgowej w Koszalinie prok. Ryszard Gąsiorowski poinformował portal tvp.info, że zatrzymany mężczyzna nie usłyszał jeszcze zarzutów, ponieważ trwa gromadzenie materiałów dowodowych. Prawdopodobnie zarzuty zostaną mu przedstawione we wtorek wieczorem lub w środę rano.  Jak informują media, zatrzymany to kolega ze szkoły ofiary, który w wiadomościach do swojej rówieśniczki pisał o zbrodni. „Jutro to zrobię, jak będzie sam w domu. Z rana. Jak wstanie” – napisał. W innym miejscu pytał, czy „jak zabije człowieka”, który go zranił, to będzie „złym człowiekiem”. Pisał też, że planuje popełnić samobójstwo. Wymienia, że stracił matkę i przyjaciół.   Śledczy ustalają też, co stało się z plecakiem zamordowanego 16-latka. Kiedy nad ranem opuszczał swoje mieszkanie, miał na sobie plecak. Po morderstwie nie było po nim śladu.  Do tragicznego zdarzenia doszło około 6 rano w poniedziałek, gdy chłopak wychodził z domu do szkoły. Właśnie wtedy został zaatakowany. Matka chłopaka wybiegła z mieszkania po tym, jak usłyszała hałasy na klatce schodowej. Jej krzyk usłyszeli sąsiedzi, którzy powiadomili służby.",,
"Ksiądz odpowiada posłowi Konfederacji: Nie miałbym oporu, by zapalić świecę na menorze","Jestem księdzem katolickim i nie miałbym oporu, aby zapalić świecę na menorze. Zresztą mam ją w domu. Wchodząc do synagogi lub idąc pod Ścianę Płaczu, ubieram jarmułkę – tak napisał ks. Janusz Chyła. To reakcja na tweet posła Konfederacji Konrada Berkowicza, który wytknął politykom PiS udział w obrzędzie zapalania chanukowej świecy.","Polityk Konfederacji zamieścił na Twitterze zdjęcie przedstawiające prezydenta Lecha Kaczyńskiego w jarmułce podczas obrzędu zapalania chanukowych świec. Była to reakcja na wypowiedź internauty, który prawdopodobnie chciał nawiązać do zachowania Berkowicza. Przyszły poseł podczas jednej z debat przedwyborczych próbował założyć kontrkandydatce jarmułkę na głowę.",,
KO  przesunęła konwencję „z szacunku do Kornela Morawieckiego”. Podczas obrad okrzyknięto go zdrajcą,Z szacunku do śp. Kornela Morawieckiego przełożyliśmy konwencję Koalicji Obywatelskiej na jutro – napisał w sobotę wiceszef Platformy Obywatelskiej Borys Budka. Jednak w trakcie niedzielnej konwencji szacunku do zmarłego nie okazano. Były prezydent Lech Wałęsa nazwał go zdrajcą.,"W sobotę odbyły się uroczystości pogrzebowe zmarłego Kornela Morawieckiego, marszałka seniora, przywódcy Solidarności Walczącej. Pogrzeb miał charakter państwowy; wzięła w nim udział rodzina zmarłego z premierem Mateuszem Morawieckim, prezydent RP, delegacje rządowe i partyjne.W sobotę miała odbyć się też konwencja Koalicji Obywatelskiej w Warszawie. Jednak – jak poinformował polityk KO Borys Budka – imprezę przesunięto na niedzielę z szacunku do zmarłego Kornela Morawieckiego.",,
„Hattrick Kaczyńskiego”. PiS publikuje nowy spot wyborczy,"Prawo i Sprawiedliwość opublikowało spot poświęcony tzw. hattrick-owi Kaczyńskiemu, czyli zapowiedzi prezesa PiS dotyczących m.in. wzrostu pensji minimalnej, która na koniec 2021 r. ma wynieść 3 tys. zł, a na koniec 2023 r. aż 4 tys. zł.","Spot rozpoczyna się od obrazków z niedawnej konwencji programowej Prawa i Sprawiedliwości w Lublinie. Następnie wyliczane są kolejno zapowiedzi prezesa PiS – tzw. hattrick Kaczyńskiego. Na początek: wyższe płace – wzrost pensji minimalnej, która na koniec 2021 r. ma wynieść 3 tys. zł, a na koniec 2023 r. aż 4 tys. zł.Następnie: wyższe emerytury – w 2020 r. 13. emerytura, a w 2021 r. 13. i 14. emerytura.Trzecia propozycja to równe dopłaty dla rolników – w 2021 r. podwyższenie dopłat dla polskich rolników do poziomu państw Zachodniej Europy.  Na koniec spotu, na tle polskich flag ukazuje się hasło wyborcze PiS „Dobry czas dla Polski” i dopisek, „Gwarantuje Prawo i Sprawiedliwość”.",,
TK rozpatrzy wniosek marszałek Sejmu. Znamy datę,25 lutego Trybunał Konstytucyjny rozpatrzy wniosek marszałek Sejmu w sprawie sporu kompetencyjnego między Sejmem i prezydentem a Sądem Najwyższym. Poinformowano o tym na stronie internetowej Trybunału.,"Rozprawa rozpocznie się w południe w siedzibie Trybunału, który będzie obradował w pełnym składzie. Przewodniczącym składu orzekającego będzie prezes Trybunału Julia Przyłębska, a sprawozdawcą sędzia Krystyna Pawłowicz.  Spór kompetencyjny, o którym mowa we wniosku, skierowanym do Trybunału przez marszałek Sejmu Elżbietę Witek, dotyczy między innymi przepisów konstytucji, odnoszących się do podziału władz i powoływania sędziów.",,
"Prezydent: chcę, aby Polakom lepiej się żyło","Mieszkańcy miast i wsi chcą prowadzić nowoczesne życie, jak mieszkańcy zachodniej Europy – powiedział prezydent Andrzej Duda przemawiając na spotkaniu podsumowującym cykl konferencji „Perspektywy dla mieszkańców obszarów wiejskich”. W jego opinii, władze powinny prowadzić działania, które im to umożliwią.","Prezydent podziękował wszystkim uczestnikom konferencji, a szczególnie przedstawicielom rządu. Podkreślił, że po raz pierwszy rząd tak silnie zaangażował się w sprawy dotyczące mieszkańców wsi. Cykl siedmiu konferencji „Perspektywy dla mieszkańców obszarów wiejskich” zainaugurowała ponad dwa miesiące temu w Sielinku w województwie wielkopolskim szefowa Kancelarii Prezydenta, Halina Szymańska. Spotkania odbywały się w pięciu województwach. W ostatnim, które odbyło się na początku kwietnia w Kalsku w województwie lubuskim, wzięli udział między innymi prezydent Andrzej Duda, minister spraw wewnętrznych i administracji Joachim Brudziński oraz minister inwestycji i rozwoju Jerzy Kwieciński. Podczas spotkań poszczególne resorty prezentowały programy rządowe, przeznaczone dla mieszkańców wsi, a przedstawiciele Kancelarii Prezydenta mówili o inicjatywach prezydenckich. Rozmawiano też z samorządowcami na temat lepszego rozwoju wsi.",,
Imigranci ukryci w materacach próbowali dostać się do Europy,"Hiszpańska straż graniczna zatrzymała dwóch imigrantów, którzy nielegalnie chcieli przekroczyć granicę. Ukryci oni byli w materacach na dachu samochodu.","Hiszpańska straż graniczna zatrzymała do kontroli samochód, na którego dachu znajdowały się dwa materace owinięte folią.Funkcjonariusze postanowili rozciąć materace i sprawdzić ich zawartość. Okazało się, że w środku znajdują się mężczyźni, którzy byli bardzo mocno zaskoczeni.Poinformowano, że pomimo podróży w nietypowych warunkach, uwolnieni imigranci są w dobrej kondycji.Wideo z całego wydarzenia zamieścił na Twitterze senator jednej z partii politycznych. Napisał on, że dopóki nie uda znaleźć się bezpiecznego sposobu ubiegania się o azyl, do takich incydentów będzie dochodzić cały czas.",,
Przegląd prasy w TVP Info,"Brak porozumienia wśród opozycji prodemokratycznej w sprawie demonstracji przeciwko agresji wobec LGBT w Białymstoku, stosunek Polaków do postulatów środowisk LGBT, polscy kierowcy na europejskich drogach – to niektóre tematy, które z samego rana red. Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
"Zarabiają miliony, nie mają za co jeść... Czas na Marcowe Szaleństwo","Marcowe Szaleństwo opętało Amerykę na dobre. Miliony ludzi przed telewizorami, ale i miliardy dolarów na stole – bo sport akademicki w Stanach Zjednoczonych to  znacznie więcej niż tylko hobby. Wielki interes? Nie dla wszystkich. Podczas gdy władze NCAA spijają śmietankę, zdarza się, że najlepsi zawodnicy nie mają za co kupić jedzenia.","„Donald Trump nie zamierza wypełnić drabinki turniejowej!” – grzmiały niedawno amerykańskie media. Jego poprzednik, Barack Obama – zapalony fan koszykówki zresztą – robił to co roku. Kamery ESPN odwiedzały go w Białym Domu, gdzie przez kilka minut z błyskiem w oku tłumaczył, kto, co, jak i dlaczego. Analizował szanse każdej z drużyn, po czym na wielkiej, białej tablicy wpisywał nazwy kolejnych zwycięzców. Aż do finału. Triumfatora trafił raz (2009), raz też udało mu się poprawnie wytypować ponad 70 proc. rozstrzygnięć (2012). Regularnie osiągał wyniki powyżej średniej krajowej.                                                    (fot. ESPN.com) Wraz z nim tzw. brackety (drabinki) układało i układa nawet kilkanaście milionów Amerykanów. Dla satysfakcji i pieniędzy. Warren Buffett, jedna z najbogatszych osób na świecie, co roku oferuje bowiem milion dolarów tym, którzy sprostają jego wyzwaniom. Pięć lat temu, gdy pomysł narodził się w głowie ekscentrycznego bogacza, oczekiwał „perfekcyjnej drabinki” (trafienia rozstrzygnięć wszystkich meczów). Konkurs był otwarty i mógł w nim wziąć udział każdy człowiek na świecie. Nagroda? Miliard dolarów! Nikomu się nie udało, ale prawdopodobieństwo trafienia było wielokrotnie mniejsze niż choćby wytypowania poprawnej „szóstki” w Lotto. Jako że nie można tak po prostu zaoferować całemu światu miliarda dolarów nagrody, w 2015 r. – przez rozmaite zawirowania prawne – do wyzwania Buffetta nie doszło. Wrócił 12 miesięcy później, potencjalnych beneficjentów ograniczając jednak tylko do grona 300 tys. pracowników jednej ze swoich firm. Nagrodą był tym razem „milion do końca życia”, wypłacany zwycięzcy (lub zwycięzcom) co roku, aż do śmierci. Znów nikomu nie udało się wygrać, choć zadanie tym razem było łatwiejsze: trafienie 16 finalistów (tzw. „Słodka szesnastka”). W 2017 r. krok od szczęścia był Dwayne Johnson, pracownik jednej z hut stali. Trafił pierwszych 31 meczów, już witał się z gąską, aż doszło do sensacji w ostatnim starciu i nagroda przepadła. Na „pocieszenie” dostał 100 tys. dolarów. Czy komuś uda się tym razem? Szanse są niewielkie. Jeden do kilku miliardów...To nic. W USA, jak w żadnym innym kraju na świecie, rozgrywki akademickie cieszą się wielką popularnością. Młodzi futboliści i koszykarze przyciągają tłumy na stadiony i przed telewizory, a ich starcia generują nie tylko emocje, ale i potężne przychody. Tylko w zeszłym roku „finały” rozgrywek futbolowych przyniosły ponad 300 mln dolarów zysków z reklam telewizyjnych. Trwający niecały miesiąc turniej koszykarzy – ponad miliard. March Madness, jak nazywa się marcowe zmagania następców Michaela Jordana i Kobe'ego Bryanta, jest pod tym względem wydarzeniem większym niż Super Bowl czy całe play-offy w NBA. Wspomniane „drabinki” to tylko jeden z elementów wielkiej zabawy. Fakt, że zaangażowany był w nie nawet prezydent, świadczy o skali.Ale od początku. „Marcowe szaleństwo” to rozgrywki podsumowujące trwający kilka miesięcy sezon zmagań koszykarskich drużyn uniwersyteckich. Kwalifikują się do niego zwycięzcy 31 konferencji i najlepszy z zespołów tzw. Ivy League (Ligi Bluszczowej, zrzeszającej osiem najbardziej prestiżowych uczelni w USA). Pozostałe drużyny dokooptowywane są przez Komisję NCAA (Narodowy Związek Sportów Uniwersyteckich), która przy wyborze kieruje się skomplikowanymi, nie do końca jasnymi kryteriami. I własnym widzimisię. Zasady samego turnieju są proste. 64 drużyny podzielone są geograficznie na cztery równe grupy: zachodnią, środkowo-zachodnią, wschodnią i południową. W każdej obowiązują rozstawienia – od „1” dla najlepszej z ekip do „16” dla tej teoretycznie najgorszej. Drabinka ułożona jest oczywiście tak, by w finale mogły spotkać się „jedynka” z „dwójką” (co jednak zdarza się niezwykle rzadko). Zwycięzcy każdej z grup grają w tzw. Final Four, które w tym roku odbędzie się w Minneapolis. Triumfatora czeka wielkie szczęście i wieczna chwała, a także możliwość symbolicznego odcięcia siatki z kosza. Wszystko w towarzystwie przygrywającej orkiestry, cheerleaderek i entuzjastycznie reagujących fanów. Słowem: marzenie. Poziom NCAA jest oczywiście dużo niższy niż w zawodowej lidze NBA. Mecze są nieco krótsze (40 minut, nie 48), jest ich mniej (ok. 34, nie 82), minimalnie zmodyfikowane są też zasady (więcej czasu na rozegranie akcji, linia rzutu za trzy narysowana bliżej, brak „pola trzech sekund”) . Co więc sprawia, że grupę nastolatków ogląda się za oceanem tak chętnie? Powodów jest kilka. Pierwszy to nieprzewidywalność. W NBA mistrzem najczęściej jest zespół w danym momencie rzeczywiście najlepszy. Nawet jeśli faworytowi zdarzy się raz, dwa lub pięć potknąć, to serie „do czterech wygranych” sprawiają, że ryzyko odpadnięcia z niżej rozstawionym rywalem jest dość małe. W czasie March Madness o wszystkim decyduje jedno spotkanie. Gorszy dzień największej gwiazdy? Rok walki na marne. Być może to mniej sprawiedliwe, być może rola przypadku jest zbyt duża, ale... to właśnie kochają Amerykanie. Dawid pokonujący Goliata, łzy szczęścia, piękne historie, nieoczekiwani bohaterowie – witajcie w Ameryce! Druga kwestia to przywiązanie do barw. Shaquille O'Neal w swojej zawodowej karierze reprezentował kilka klubów, ale jako uczeń już do końca życia będzie związany wyłącznie z LSU Tigers. Michael Jordan darzył Uniwersytet Północnej Karoliny takim sentymentem, że ich getry zakładał później pod spodenki czy to Chicago Bulls, czy Washington Wizards. Kibice wychodzą z założenia, że w NBA grają najemnicy, którzy w każdej chwili mogą opuścić miasto i z największych przyjaciół stać się najgorszymi wrogami – oczywiście dla pieniędzy. W NCAA gra się za darmo, z własnej woli, a na parkiecie czy futbolowym boisku właśnie z tego powodu daje więcej niż 100 procent. Wśród tych, którzy głośno dopingują na trybunach, wielu jest zresztą absolwentów danej uczelni. Wszyscy czują się więc jak wielka rodzina. Pięknie? Idealnie? Niekoniecznie. Kilka lat temu ogłoszono, że stacja CBS i sieć Turnera przedłużyła umowę z NCAA do 2032 r. Na jej mocy telewizje będą płacić za pokazywanie meczów ponad miliard dolarów rocznie. Miliard dolarów! To nie koniec: liga skomercjalizowana jest tak bardzo, że właściwie każdy fragment widowiska ma swojego sponsora. Nawet moment symbolicznego odcięcia siatki „pokazywany jest dzięki” producentowi drabin. Z wielkiego, pięknego tortu swoje kawałki z radością odkrawają władze ligi, trenerzy, analitycy i uczelnie. Kogoś brakuje? Zawodnicy nie dostają nic. Mark Emmert, komisarz ligi, tłumaczy, że dostawać nie mogą, bo to „amatorzy, nie profesjonaliści”, a ewentualne pensje „zniszczyłyby sens akademickiej rywalizacji”. Zamiast pieniędzy, mogą cieszyć się darmową edukacją – o ile oczywiście nie odniosą poważnej kontuzji. Wówczas stypendium przepada, a losem młodego talentu nikt się nie interesuje.Przed rozpoczęciem nauki każdy aspirujący sportowiec podpisuje liczącą 440 stron „biblię amatorów”, wypełnioną wszelkiej maści zakazami i nakazami. Młodzi zawodnicy zrzekają się m.in. wszelkich praw do swojego wizerunku, deklarując jednocześnie, że jako studenci nie będą przyjmować żadnych korzyści – czy to materialnych, czy finansowych. Tylko niewysokie stypendium.                                                    Mark Emmert (fot. Getty) Rygor surowy jest na tyle, że dochodzi do licznych paradoksów. Jak wtedy, gdy trener zabrał jednego ze swoich uczniów – opłakującego śmierć matki – na szybki posiłek tuż przed lotem w rodzinne strony. Władze ligi dowiedziały się o tym „incydencie” i obu ukarały zawieszeniem: nie można bowiem pojedynczym sportowcom dawać niczego, czego nie otrzymuje w tym samym czasie cała drużyna. Inny przykład: w 2010 r. futboliści ze stanu Ohio zostali bohaterami tzw. afery tatuażowej. W piątkę poszli do salonu, w którym rozpoznał ich jeden z tamtejszych artystów. Malunki wykonał za darmo, w zamian prosząc tylko o zdjęcia i autografy. Liga pokiwała palcem i uniemożliwiła im występ w kilku pierwszych meczach sezonu. – Płacenie studentom-atletom „edukacją” jest jak płacenie pielęgniarkom – na przykład – lekcjami gry na trąbce. Nie masz na to czasu, nie jest to łatwe, ale jeśli nie będziesz tego robić, zostaniesz zwolniona. Czy to brzmi uczciwie?! – pytał retorycznie w swoim programie John Olivier, gwiazda stacji HBO. I trudno nie przyznać mu racji. Tym bardziej, że owa „edukacja” jest najczęściej wyłącznie iluzją. – Budzisz się rano i musisz iść na siłownię. Potem są zajęcia. Po zajęciach masz chwilkę na przegryzienie czegoś. Potem są spotkania, trening, a potem nadrabianie zaległości. I tak codziennie – to już Richard Sherman, futbolista San Francisco 49ers, absolwent Stanforda, uchodzącego za jeden z najlepszych uniwersytetów na świecie. Jako jeden z najbardziej inteligentnych sportowców w USA, wielokrotnie występuje przeciwko tamtejszemu systemowi edukacji. Jak przekonuje, nauki i sportu na tym poziomie pogodzić się po prostu nie da. – Chciałbym, by „zwykli” studenci choćby przez semestr prowadzili nasz tryb życia. Przekonają się, jakie to trudne – apelował. System działa tak, że bez dobrej średniej ocen nie można być częścią drużyny. Czy ktoś wyobraża sobie jednak, by największa gwiazda generującego setki milionów dolarów zespołu nagle przestała grać, bo ma „dwóję” z matematyki? System rzuca kłody pod nogi, rzuca też rozwiązania: w obrębie uczelni tworzone są tzw. „papierowe zajęcia”, czyli przedmioty, które co prawda są w planie lekcji, ale istnieją tylko w teorii. I tak, spora część dzisiejszych gwiazd NFL ma za sobą naukę... języka suahili – ukończoną oczywiście z oceną „A”, najwyższą z możliwych. Czy któryś z nich jest w stanie powiedzieć choćby słowo w tym języku? Słysząc to pytanie, tylko się uśmiechają. Wśród najsłynniejszych graczy, którzy prosto z liceum trafili do NBA, są Kobe Bryant, Kevin Garnett, Tracy McGrady, Dwight Howard czy LeBron James. Po 2005 r. ich liczba drastycznie zmalała – wszystko w związku z ograniczeniami nałożonymi przez ligę. Wprowadzony został bowiem nie tylko limit wieku (co najmniej 19 lat), ale też obowiązek co najmniej rocznej przerwy między ukończeniem nauki w liceum a podjęciem gry w najlepszej lidze świata.W praktyce oznacza to, że największe talenty – czy tego chcą czy nie – muszą trafić na rok do jednego z uniwersytetów. – Po co mam chodzić na zajęcia? Czego mam się nauczyć w rok? Nie dostanę dyplomu, nie będę miał żadnego stopnia naukowego. To wszystko jest bez sensu – wściekał się Ben Simmons, „jedynka” draftu z 2016 r., lamentując, że zamiast skupiać się wyłącznie na koszykówce, musi wkuwać wzory matematyczne. Co jednak kluczowe dla niego i jemu podobnych: rok na uczelni to rok bez pieniędzy. Gdy w tym czasie młody zawodnik doznaje poważnej kontuzji, traci od kilku milionów dolarów do... całej kariery. – Gramy za darmo, nie możemy przyjmować żadnych pieniędzy i podpisywać żadnych kontraktów. A przez rok na LSU z każdej strony dostawałem propozycje: zegarki, samochody, buty, piłki... Pokusa czaiła się wszędzie – opowiadał 22-latek z Australii, dziś gracz Philadelphia 76ers.                                                    Ben Simmons jest dziś gwiazdą NBA (fot. Getty) O problemie (braku) pieniędzy wśród młodych gwiazd NCAA głośno zrobiło się w 2014 r. Shabazz Napier, rozgrywający i największa gwiazda UConn, przyznał wówczas, że zdarza mu się chodzić spać głodnym. – Z pieniędzmi jest krucho. Nie czuję się sportowcem. Dostajemy tyle, że często ledwo starcza na jedzenie. Idę spać nienajedzony, a następnego dnia muszę dawać z siebie wszystko na parkiecie. W międzyczasie sprzedają się koszulki z moim nazwiskiem na plecach, a ja nic z tego nie mam – żalił się po jednym ze spotkań. Niewysokie stypendia pozwalały na opłacanie lokali o średnim standardzie i podstawowych codziennych potrzeb. Gdy jednak podczas treningów zawodnicy spalali dodatkowe kalorie, potrzebowali diety nieco bardziej intensywnej. Na tę – czasami, szczególnie pod koniec miesiąca – środki ze skromnego stypendium nie wystarczały... Wszystko to o tyle kuriozalne, że w tym samym czasie uczelnie, które „wychowywały” (krytycy systemu wolą używać słowa „wykorzystywały”) głodujących zawodników, zarabiały dziesiątki, setki, a nawet miliardy dolarów. – Tylko 14 spośród 1,1 tys. uczelni miało pozytywny bilans finansowy za zeszły rok – bronił się niedawno Emmert, odpierając sugestie, jako NCAA było żyłą złota. Rzecz w tym, że wszystkie te szkoły... robiły to specjalnie. Chodziło o to, by utrzymać status organizacji non-profit: a to możliwe, jak sama nazwa wskazuje, tylko wtedy, gdy nie wykazuje się znacznych dochodów.Efekt? Trenerzy zarabiający nawet do 8 mln dolarów za rok i szalona wręcz infrastruktura. Sama tylko łazienka na stadionie Uniwersytetu w Alabamie kosztowała więcej niż roczny budżet Pogoni Szczecin. Spośród 10 największych stadionów w Stanach Zjednoczonych 10 należy do akademickich drużyn futbolowych. Władze Michigan State śmieją się, że gdy podczas meczu na ich obiekcie jest ponad 100 tys. ludzi (tylko na trybunach!), są czwartym najliczniejszym miastem w całym stanie. Wystarczy rzut oka na placówkę Uniwersytetu w Oregonie, by zrozumieć skalę kontrastu... Statystyki są bezlitosne: spośród wszystkich aspirujących uczelnianych futbolistów i koszykarzy tylko ok. 1,5 proc. trafia do NFL lub NBA. Mowa o tysiącach, a w skali kilkudziesięciu lat milionach młodych osób... Rozmowa z Napierem, pretensje Simmonsa czy apele Shermana – na szczęście – nie przeszły bez echa. Pod koniec 2015 r., w większości szkół wprowadzono prawo wypłacania tzw. cost of attendance, czyli „kosztów uczestniczenia” – dotyczą one m.in. opłat za podróże, przeloty i wszelkich wydatków związanych z „byciem sportowcem”. To kwoty, które sięgają 5 tys. dolarów w skali roku – czyli ok. 400 dolarów na miesiąc. Nic szalonego, ale daje nadzieję na tak mocno wyczekiwany przełom. Eksperci w USA nie pozostawiają jednak złudzeń: dopóki komisarzem jest Mark Emmert, do żadnego nagłego „zwrotu akcji” na pewno nie dojdzie. Najwięcej zatem w rękach... NBA. Coraz więcej mówi się o obniżeniu limitu wieku dla koszykarzy z 19 do 18 lat. Dzięki takiemu rozwiązaniu najbardziej utalentowani gracze mogliby trafiać do najlepszej ligi świata prosto z liceum: bez konieczności rozgrywania kilkudziesięciu meczów na parkietach NCAA, w Europie czy Chinach. Bardzo możliwe, że pierwszy taki draft odbędzie się już w 2021 r. Czy nowa rzeczywistość zmusi Emmerta do zmiany przekonań?Rozmowy trwają. Nade wszystko: March Madness to wielkie wydarzenie sportowe. W tym roku ekscytujące o tyle, że z udziałem Ziona Williamsona. Gwiazda uczelni Duke to atletyczny fenomen na miarę LeBrona Jamesa, najpewniej „jedynka” draftu i potencjalna twarz koszykówki na dwie najbliższe dekady. Duke, między innymi dzięki niemu, są wielkimi faworytami rywalizacji i na dziś trudno sobie wyobrazić, by ktokolwiek mógł pozbawić ich tytułu. Pierwsza runda rozpoczyna się 21 marca. Final Four zaplanowano na 6 kwietnia, wielki finał – dwa dni później. W gronie uczestników jest jeden Polak: środkowy Ole Miss, 22-letni Dominik Olejniczak.",,
"Socjalistyczny premier Hiszpanii z koalicjantem, ale wciąż bez większości","Hiszpańska Socjalistyczna Partia Robotnicza (PSOE) premiera Pedra Sancheza zawarła porozumienie z lewicowym blokiem Unidas Podemos (UP) w spawie utworzenia nowego koalicyjnego rządu. W podpisanej przez Sancheza oraz lidera UP Pabla Iglesiasa umowie o współpracy socjaliści zagwarantowali partnerowi cztery ministerstwa, a także stanowisko wicepremiera.","50-stronicowe porozumienie przewiduje, iż drugi rząd Sancheza podniesie płacę minimalną z 900 euro do 1000 euro. W 2018 r. wynosiła ona zaledwie 736 euro. Założono też zwiększenie podatków m.in. dla najbogatszej grupy obywateli, a także dla korporacji oraz podmiotów sektora finansowego. Nowy rząd miałby również stworzyć bardziej przyjazny dla pracowników kodeks pracy, zalegalizować eutanazję oraz zaostrzyć kary za agresję na tle seksualnym.Porozumienie jest wynikiem podpisanej dwa dni po wyborach z 10 listopada wstępnej umowy o współpracy między PSOE a UP. W głosowaniu do 350-osobowego Kongresu Deputowanych, niższej izby parlamentu, socjaliści zdobyli 120 mandatów, zaś Unidas Podemos – 35.W poniedziałek PSOE zawarło porozumienie z Nacjonalistyczną Partią Basków (PNV), która zgodziła się poprzeć nowy gabinet Sancheza. Ugrupowanie to ma sześciu deputowanych.Socjaliści liczą, że planowane na styczeń głosowanie nad wotum zaufania dla rządu pozwoli sformować gabinet Sancheza dzięki wsparciu mniejszych lewicowych partii oraz wstrzymaniu się od głosów 13 posłów separatystycznej Republikańskiej Lewicy Katalonii (ERC).",,
Oskarżony o zamach na rosyjskiego dziennikarza skazany,"Borys Herman, oskarżony o zamach na mieszkającego na Ukrainie rosyjskiego dziennikarza Arkadija Babczenkę, został skazany na 4,5 roku więzienia – poinformował szef Służby Bezpieczeństwa Ukrainy Wasyl Hrycak. Wyrok uprawomocni się za miesiąc.","Jak wyjaśnił, Herman zgodził się na współpracę ze śledztwem, jednak wydając taki wyrok sąd nie wziął tego pod uwagę. – Rzeczywiście, Herman i jego obrona zgodzili się na współpracę, ale sąd jeszcze tego nie uwzględnił – powiedział Hrycak.Wcześniej prokurator generalny Ukrainy Jurij Łucenko mówił, że Herman przyznał się, że otrzymywał polecenia w sprawie Babczenki i pieniądze od swego „kuratora” z Federacji Rosyjskiej.Babczenko to opozycyjny wobec Kremla rosyjski dziennikarz, który od 2017 r. mieszka w Kijowie. 29 maja poinformowano, że został on zastrzelony przez zamachowca. Następnego dnia ujawniono, że Babczenko żyje, a dzięki inscenizacji jego zabójstwa udało się rozpracować siatkę organizatorów kolejnych zamachów na Ukrainie.Borys Herman to obywatel Ukrainy i współwłaściciel firmy produkującej broń, który na zlecenie Rosjan miał poszukiwać wykonawców zabójstwa dziennikarza. Zabicie Babczenki zlecił swojemu znajomemu, weteranowi walk z prorosyjskimi separatystami w Donbasie, oferując za to 30 tys. dolarów, ten jednak zawiadomił o wszystkim władze.  Według niedoszłego zabójcy Herman mówił mu o planowaniu zamachu na 30 osób na Ukrainie.",,
Za gruby na pobyt w Nowej Zelandii,"Albert Buitenhuis przeżył spore zaskoczenie, kiedy dowiedział się, że jest zbyt gruby, aby żyć w Nowej Zelandii. Mężczyzna zdołał zrzucić aż 30 kg od czasu, kiedy sześć lat temu przybył wraz z żoną do miejscowości Christchurch z RPA - jednak jak się okazuje, to za mało.","Para przeprowadziła się z Republiki Południowej Afryki do Christchurch w 2007 roku. Otrzymali pracę w jednej z lokalnych restauracji – Albert jako kucharz i Marthie jako kelnerka.Małżeństwo zmaga się obecnie z ryzykiem deportacji z powodu nie przedłużenia wiz pracowniczych. Powód? 130 kg wagi Alberta. Służby imigracyjne (INZ) tłumaczą, że jego otyłość mogłaby „obciążyć” finansowo nowozelandzką służbę zdrowia. Mieszkańcy tego kraju stanowią trzeci najbardziej otyły naród na świecie – zaraz po Stanach Zjednoczonych i Meksyku – wynika z raportu OECD, który ukazał się w czerwcu Buitenhuis ma 1,78 cm wysokości i ze wskaźnikiem BMI powyżej 40, jest uważany za medycznie otyłego.Co ciekawe, gdy mężczyzna przybył po raz pierwszy do Nowej Zelandii ważył 160 kg. Jego żona mówi, że wtedy nie popełnił przestępstwa, za wyjątkiem „bycia smakoszem”. Mężczyzna co roku z sukcesem starał się o przedłużenie wizy – do tej pory jego waga nie stanowiła żadnego problemu. 1 maja para otrzymała oficjalne pismo informujące o tym, że Albert nie spełnia już „akceptowalnego standardu zdrowia”. Obecnie przebywają z rodziną w Auckland, skąd starają się prawo do pobytu w kraju. Rzecznik INZ wyjaśnił, że wniosek Buitenhuisa został odrzucony, ponieważ znajduje się on w grupie osób, które są szczególnie narażone na liczne choroby związane z otyłością m.in. cukrzycę, nadciśnienie, choroby serce, bezdech senny, choroby stawów. Jak dodał, ważne jest aby wszyscy imigranci mieli odpowiedni stan zdrowia. Ma to na celu minimalizację kosztów i zapotrzebowania na usługi tamtejszej służby zdrowia. Ponieważ Buitenhuis był głównym wnioskodawcą o wizę, odmowa jej uzyskania skreśla szansę na pobyt w kraju również dla jego żony.",,
Izrael: Wzgórza Golan ostrzelane rakietami z terytorium Syrii,"Dwie rakiety wystrzelono w sobotę z terytorium Syrii w stronę Wzgórz Golan; nie ma ofiar - poinformowała izraelska armia. Rzeczniczka sił zbrojnych przekazała, że są analizowane szczegóły zajścia i nie wiadomo, kto wystrzelił rakiety, ani gdzie uderzyły.","Władze Izraela twierdzą, że siły Iranu i libańskiej organizacji Hezbollah, popierające prezydenta Syrii Baszara el-Asada, dążą do przekształcenia Syrii w nowy front przeciwko państwu żydowskiemu. W ostatnich latach Izrael przeprowadził setki nalotów na obiekty Iranu i Hezbollahu w Syrii. W poniedziałek syryjska agencja Sana poinformowała, że izraelska rakieta eksplodowała na terytorium sąsiadującej ze Wzgórzami Golan muhafazy Al-Kunajtira w południowo-zachodniej Syrii. Według mediów trafiony został wojskowy samochód; jeden żołnierz zginął i jeden został ranny. Izraelska armia przyznała się do nalotu powietrznego na syryjskie stanowiska obrony przeciwlotniczej i wyjaśniła, że wcześniej syryjskie wojska ostrzelały izraelski samolot wojskowy. Izrael zajął znaczną część Wzgórz Golan podczas wojny sześciodniowej w 1967 roku, a następnie w 1981 roku wcielił je administracyjnie do swego terytorium. Decyzja ta nie została nigdy zaaprobowana przez wspólnotę międzynarodową. ONZ uważa Wzgórza Golan za okupowane terytorium Syrii. Pod koniec marca prezydent USA Donald Trump podpisał dekret, na mocy którego Stany Zjednoczone formalnie uznały suwerenność Izraela nad Wzgórzami Golan.",,
Papież Franciszek przybył do Japonii,"Papież Franciszek przybył do stolicy Japonii, Tokio. Papieski samolot przyleciał z Bangkoku w Tajlandii. W trakcie trzydniowej wizyty Franciszek odwiedzi też miasta zniszczone przez bomby atomowe w 1945 roku: Nagasaki i Hiroszimę.","Obecna tygodniowa podróż po Azji jest jedną z najdłuższych i najbardziej odległych pielgrzymek Franciszka. Oba kraje odwiedza śladami św. Jana Pawła II, który był tam w latach 80. Na tokijskim lotnisku odbędzie się krótka ceremonia powitania papieża, który pojedzie następnie do nuncjatury apostolskiej. Tam spotka się z japońskimi biskupami i wygłosi do nich przemówienie. To jedyny punkt programu na ten dzień. Oczekuje się, że najważniejszym przesłaniem wizyty w Japonii będzie apel o całkowity zakaz broni nuklearnej, który Franciszek wystosuje z jedynych dwóch miast na świecie, gdzie została ona użyta w czasie wojny. Hasłem jego wizyty w Japonii są słowa „Chronić każde życie”. Wśród ludności Japonii liczącej 127 milionów jest około pół miliona katolików. To jezuici, macierzysty zakon Jorge Bergoglio, przynieśli tam chrześcijaństwo w połowie XVI wieku; na początku XVII stulecia zostało ono zakazane i rozpoczęły się krwawe prześladowania. Zakaz obowiązywał do XIX wieku. O okresie prześladowań opowiada film „Milczenie”, który jego reżyser, Martin Scorsese przywiózł papieżowi. Film miał premierę w Watykanie. Przypomina się, że marzeniem młodego księdza Bergoglio było to, by pojechać na misję do Kraju Kwitnącej Wiśni, ale jego przełożeni w Argentynie mieli wobec niego inne plany. Teraz jego tłumaczem w czasie wizyty będzie ksiądz Renzo de Luca, którego przyszły papież jako prowincjał jezuitów w swojej ojczyźnie wysłał właśnie tam jako misjonarza. Niedziela będzie najważniejszym i najbogatszym w wydarzenia dniem. Rano Franciszek poleci do Nagasaki, gdzie w miejscu wybuchu bomby 9 sierpnia 1945 roku, czyli Atomic Bomb Hypocenter Park zapali świeczkę przy pomniku ofiar i będzie się tam modlić. Stamtąd również wystosuje do świata orędzie na temat broni nuklearnej. Następnie papież odda hołd świętym męczennikom na wzgórzu Nishizaka, gdzie w 1597 roku, w czasach prześladowań religijnych, ukrzyżowano 26 chrześcijan. Ich pomnik ze znakiem krzyża w jego centrum został tam wzniesiony w 1962 roku. Franciszek odmówi w tym miejscu modlitwę Anioł Pański. Po południu odprawi mszę na stadionie baseballowym w Nagasaki, po czym odleci do Hiroszimy. Tam w miejscu wybuchu bomby atomowej 6 sierpnia 1945 roku weźmie udział w spotkaniu w intencji pokoju i wygłosi przesłanie. W poniedziałek w Tokio papież spotka się z ofiarami potrójnej katastrofy w 2011 roku: trzęsienia ziemi, tsunami i poważnej awarii w elektrowni atomowej Fukushima. Franciszek złoży również prywatną wizytę cesarzowi Naruhito w Pałacu Cesarskim. Później spotka się z młodzieżą w tokijskiej katedrze Najświętszej Maryi Panny i odprawi mszę na stadionie Tokyo Dome, na którym mieście się ponad 30 tysięcy osób. Kolejny punkt to spotkanie papieża z premierem Shinzo Abem w jego siedzibie, Kantei, a następnie przemówienie do przedstawicieli władz państwa. W ostatnim dniu pobytu, we wtorek, Franciszek wygłosi przemówienie na Uniwersytecie Sophia, założonym przez jezuitów. Następnie wyruszy w drogę powrotną do Rzymu.",,
"Tłumy Polaków czekały przed KPRM, żeby oddać hołd premierowi Olszewskiemu","Przeciętnie trzy godziny trzeba było czekać na możliwość złożenia wpisu w księdze kondolencyjnej pamięci Jana Olszewskiego, wyłożonej w KPRM. W gmachu wystawiono trumnę z ciałem byłego szefa rządu.","Trumna była wystawiona w hallu KPRM od godz. 10 do 19. Rotacyjnie honorową wartę przy niej pełnili obecni i byli posłowie, ministrowie, a także harcerze. Hołd zmarłemu oddali m.in. premier Mateusz Morawiecki, marszałkowie Sejmu i Senatu Marek Kuchciński i Stanisław Karczewski oraz prezes PiS Jarosław Kaczyński. „Jest Pan i będzie w historii Polski niepowtarzalnym Gigantem ducha i umysłu. Wzorem wielkiej odwagi i szlachetności, uczciwości i miłości do Ojczyzny” – czytamy w innym wpisie.",,
PiS szykuje kolejną koalicję. Tym razem w Zachodniopomorskiem,"– Zebrała się taka grupa ludzi, która chce pracować ponad podziałami na rzecz lokalnej społeczności. Podjęliśmy to ryzyko – powiedział typowany na starostę białogardzkiego Piotr Pakuszto z PSL, które chce wejść w koalicję z PiS-em i KWW Wspólny Samorząd.","W powiecie białogardzkim na 17 mandatów radnych Koalicja Obywatelska zdobyła 6, SLD Lewica Razem i KWW Niezależnych po jednym, PSL – 2, PiS - 3, a KWW Wspólny Samorząd - Powiat Białogardzki - 4. 9 mandatów wystarczy, by wspólnie rządzić, jak wskazuej „Głos Koszaliński”, powstanie koalicji jest coraz bliższe.Ustępujący wicestarosta, który ma objąć funkcję starosty Piotr Pakuszto z PSL, potwierdził, że rozmowy koalicyjne z PiS-em i „Wspólnym Samorządem” zostały podjęte.– Zebrała się taka grupa ludzi, która chce pracować ponad podziałami na rzecz lokalnej społeczności. Podjęliśmy to ryzyko i będziemy próbowali tak funkcjonować. (...) My się tutaj wszyscy znamy i te szyldy polityczne na dole nas zobowiązują do pewnych rozwiązań, ale patrzymy na siebie jak na partnerów, by rozwiązywać nasze, lokalne problemy – powiedział Pakuszto.Jak zapewnił, nie stawiał koalicjantom zaporowych warunków. Nie uzależnił koalicji od tego, czy zostanie starostą. – To była decyzja całej grupy – podkreślił. Pierwsze ustaleniaSamorządowiec poinformował, że w myśl koalicyjnych ustaleń wicestarostą będzie radny z PiS. Ta partia, jak i PSL będą miały po dwóch członków zarządu. Tym etatowym będzie Tomasz Hynda, ustępujący starosta, lider „Wspólnego samorządu”. Zaznaczył jednak, że to pierwsza sesja rady nowej kadencji zweryfikuje te ustalenia.Hynda pytany o to, czy koalicja z PiS-em i PSL-em jest już przesądzona, odpowiedział twierdząco. – U nas to jest kontynuacja kilku kadencji takiego układu politycznego. Tutaj szyldy nie grają roli, bardziej ludzie, nazwiska. Przynależność polityczna jest dla nas drugorzędna. Ważniejsze jest to, że chcemy współpracować. Dogadaliśmy się i będziemy dalej odpowiadać za sprawy związane z powiatem – wyjaśnił.Podkreślił, że jego ugrupowanie nie widzi możliwości współpracy z ludźmi z KO. – Nawet nie przystępowaliśmy do rozmów z nimi. (...) Mamy przykre doświadczenia z osobami związanymi z Platformą Obywatelską, ogromną krzywdę zrobili powiatowi swoimi decyzjami – przekonywał.",,
"Nerwowo było, ale mamy to. Izrael - Polska 1:2",Świetna godzina gry i kiepskie ostatnie 30 minut. Tak najkrócej można opisać mecz Izrael-Polska w eliminacjach Euro 2020. Po pełnej nie tylko sportowych emocji końcówce wygramy w Jerozolimie 2:1. Gole dla Biało-Czerwonych strzelili Grzegorz Krychowiak i Krzysztof Piątek. Jedyną bramkę dla gospodarzy zdobył w 88. minucie Munas Dabbur. Dzięki wygranej Polacy zapewnili sobie triumf w swojej grupie.,"W 3. minucie Polacy mogli wyjść na prowadzenie. Na strzał z 22 metrów zdecydował się rozgrywający 50. mecz w kadrze Piotr Zieliński. Bramkarz gospodarzy sparował piłkę do boku, odbijając także na rzut rożny dobitkę Sebastiana Szymańskiego.Pomocnik Dynama Moskwa ustawił piłkę w narożniku boiska, a po jego dośrodkowaniu przed bramką znalazł się Grzegorz Krychowiak. Będący w doskonałej formie piłkarz Lokomotiwu Moskwa nie miał problemów z wpakowaniem piłki do siatki i Biało-Czerwoni błyskawicznie wyszli na prowadzenie.Rozochoceni Polacy nie zamierzali rezygnować z kolejnych ataków. W 5. minucie znów próbował niezwykle aktywny Szymański. Jego strzał niewiele minął bramkę Ofira Marciano.Początek meczu kapitalny w wykonaniu drużyny Jerzego Brzęczka. Kolejną okazję mieliśmy w 23. minucie. Krystian Bielik pomknął z piłką kilkadziesiąt metrów. Zagrał do Szymańskiego, który szybko podał do Krzysztofa Piątka. Uderzenie napastnika Milanu zostało zablokowane i mieliśmy rzut rożny. Korner tym razem nie przyniósł zagrożenia pod izraelską bramką. Cztery minuty później Tomasz Kędziora próbował znaleźć podaniem Piątka. Niezłe dośrodkowanie z głębi pola przejął Loai Taha, ale zbyt lekko trącił futbolówkę w kierunku bramkarza. Bliski przechwytu był Piątek, ale ostatecznie ubiegł go Marciano. Sędzia słusznie dopatrzył się nieprawidłowego zagrania – bramkarz nie może łapać piłki po podaniu od swojego zawodnika i podyktował rzut wolny pośredni. Do ustawionej na 12. metrze futbolówki podszedł Krychowiak i zagrał do Zielińskiego. Pomocnik Napoli ten mocno uderzył pod poprzeczkę i  na szczęście dla gospodarzy zmierzającą do bramki piłkę wybił głową Omri Ben Harush. Świetną szansę do podwyższenia prowadzenia zmarnował w 32. minucie Przemysław Frankowski. Były piłkarz Jagiellonii Białystok nie potrafił zamienić na gola zagrania Kędziory. Frankowski uderzył nieczysto i strzał minął bramkę gospodarzy.Przewaga Polaków rosła. Znów atak rozpoczął aktywny Kędziora. Dośrodkował Frankowski, a po zamieszaniu w polu karnym sprytnym strzałem próbował wpisać się na listę strzelców Zieliński. Zabrakło niewiele. Chwilę później Frankowski i Zieliński zgodnie zmarnowali kolejne szanse do strzelenia gola. Przy lepszej skuteczności powinniśmy prowadzić do przerwy kilkoma bramkami. Izrael tak naprawdę tylko raz zbliżył się w okolice naszego pola karnego. W 45. minucie ich atak nie zakończył się strzałem na bramkę Wojciecha Szczęsnego. Druga połowa nie przyniosła zmian w przebiegu meczu. Biało-Czerwoni nadal nadawali ton wydarzeniom na boisko i w 53. minucie podwyższyli prowadzenie. Po rzucie rożnym… plecami na bramkę uderzał Krystian Bielik. Piłka uderzyła w słupek, trącić zdołał ją jeszcze Marciano, po czym wylądowała ona pod nogami Piątka. Napastnik Milanu strzałem z najbliższej odległości dał nam drugiego gola. W 59. minucie pierwszą okazję mieli gospodarze. Arkadiusz Reca nie przeciął podania do Doleva Haziza, który zagrał z narożnika boiska prosto pod nogi Munasa Daboura. Snajper Sevilli uderzył zbyt lekko i Szczęsny nie miał problemów ze skuteczną interwencją.Groźnie pod naszą bramką było też w 68 minucie. Eran Zahavi uderzył zza pola karnego niezwykle precyzyjnie, ale kapitalną paradą popisał się Szczęsny, zbijając czubkami palców strzał na róg.W 76. minucie najlepszy strzelec eliminacji Euro 2020 pokonał Szczęsnego, ale na nasze szczęście sędzia odgwizdał spalonego. Mogliśmy odetchnąć z ulgą, że na meczu nie ma systemu VAR, bo powtórki pokazały, że sędzia Mattias Gestranius podjął błędną decyzję. W momencie podania izraelski napastnik nie był na spalonym. Dabburowi udało się wpisać na listę strzelców w 88. minucie. Strzał Zahaviego z dystansu odbił Jan Bednarek, a piłka po rykoszecie wpadła pod nogi napastnika Sevilli, który zmienił jej tory lotu i pokonał Szczęsnego. Gorąco zrobiło się w doliczonym czasie gry, gdy na murawę wbiegło kilku kibiców gospodarzy. Jeden z nich popędził w stronę Roberta Lewandowskiego. Na szczęście, naszemu napastnikowi nic się nie stało, ale zamieszanie trwało dobrych kilka minut.Fiński sędzia rozważał nawet zakończenie meczu, ale gdy sytuacja została uspokojona, pokazał, że spotkanie potrwa jeszcze dwie minuty. Izrael - Polska 1:2 (0:1)Gole: Krychowiak 4', Piątek 54' - Dabbur 88'Izrael: Marciano - Dasa, Tibi, Bitton, Taha (42' Haziza), Ben Harush (65' Menachem) - Kayal (79' Elmkies), Natcho, Glazer - Dabbur, Zahavi.Polska: Szczęsny - Kędziora, Bednarek, Glik, Reca - Krychowiak (84' Furman), Bielik - Szymański (63' Lewandowski), Zieliński, Frankowski - Piątek (70' Klich)Żółte kartki: Bitton - Bielik",,
Wyrok śmierci za SMS-y. Chrześcijanie są oskarżeni o bluźnierstwo,"W pakistańskich więzieniach nadal przebywa wielu chrześcijan oskarżanych o bluźnierstwo przeciwko Mahometowi. Źródła kościelne mówią nawet od 187 takich przypadkach. Wśród nich jest katolickie małżeństwo, któremu podobnie jak pakistańskiej chrześcijance Asii Bibi grozi kara śmierci.","Małżonkowie to Safqat i Shagufta Bibi, którzy nie są spokrewnieni z Asią Bibi. – Przebywają oni w celi śmierci w dwóch różnych więzieniach – powiedział dyrektor Centrum Pokoju w Lahore, dominikanin o. James Channan. Zostali oni oskarżeni o przesyłanie krótkich wiadomości SMS-owych z uznawanymi za bluźniercze tekstami. Ich zdaniem zarzuty są fałszywe.– Potrzebują oni pomocy, aby wydostać się z więzienia – powiedział o. Channan, który wziął udział w prezentacji we Frankfurcie nad Menem 14. raportu na temat wolności religijnej, przedstawionego przez Papieskie Stowarzyszenie Pomoc Kościołowi w Potrzebie.Według raportu Stowarzyszenia, który został przedstawiony w zeszłym tygodniu na konferencji prasowej w Rzymie, 61 proc. wszystkich ludzi na świecie żyje w krajach, które nie szanują wolności religijnej. Dotyczy to nie tylko chrześcijan.– Tam, gdzie chrześcijanie są uciskani i prześladowani, inne wspólnoty religijne prawie zawsze są szykanowane i prześladowane – powiedział Berthold Pelster, ekspert ds. praw człowieka w niemieckiej sekcji PKWP. Dotyczy to na przykład Chin, Indii i Pakistanu, gdzie „nadużycie prawa dotyczącego bluźnierstwa dotyka nie tylko chrześcijan, ale także muzułmanów”.",,
Poseł PiS uderzony przez posła PO. Umorzono dochodzenie,Warszawska prokuratura okręgowa umorzyła dochodzenie w sprawie naruszenia nietykalności cielesnej posła PiS Józefa Leśniaka podczas ubiegłorocznej debaty nad projektem ustawy o Sądzie Najwyższym w Sejmie.,"W nocy z 18 na 19 lipca 2017 r. w Sejmie odbyło się drugie czytanie projektu ustawy o SN. Debata była burzliwa. Przed Sejmem trwała manifestacja. Z zawiadomienia Leśniaka wynikało, że jego nietykalność naruszył poseł Tomasz Lenz (PO); miał do niego podejść i uderzyć go ręką w plecy.We wrześniu ubiegłego roku warszawska prokuratura okręgowa wszczęła dochodzenie w tej sprawie. Zgodnie z art. 222 par. 1 Kodeksu karnego: „Kto narusza nietykalność cielesną funkcjonariusza publicznego lub osoby do pomocy mu przybranej podczas lub w związku z pełnieniem obowiązków służbowych, podlega grzywnie, karze ograniczenia wolności albo pozbawienia wolności do lat 3.”",,
"Prymas Polski: Pan zmartwychwstał. On żyje i chce, abyś żył","Dzisiejszy poranek wypełnia radość; Pan zmartwychwstał. On żyje i chce, abyś żył – mówił w niedzielę podczas mszy rezurekcyjnej w katedrze w Gnieźnie prymas Polski abp Wojciech Polak. Apelował, byśmy, z Bożym Duchem, „rzeczywiście zaczęli tworzyć i odbudowywać wspólnotę”.","Prymas zachęcał w homilii, aby wraz z całym Kościołem świętować Paschę Pana i „tak jak kiedyś pierwsi chrześcijanie przekazywać sobie z ust do ust, a nawet w ten właśnie sposób może się dziś i przywitać: Pan zmartwychwstał. On żyje i chce, abyś żył!”.„Wszyscy jesteśmy przecież spadkobiercami tej radosnej nowiny. Wszyscy, słysząc ją kolejny już przecież raz w naszym życiu, przyjmujemy ją dziś z radością i wdzięcznością. Powstając z Nim z martwych, otrzymujemy nowe życie, dar nowego życia, Bożego życia, bo i my dosłownie, jak kiedyś On, wychodzimy, a raczej wyprowadzeni jesteśmy Jego męką, śmiercią i zmartwychwstaniem, z konkretnej otchłani naszych grobów” – mówił prymas.„Nikt z nas przecież nie chce żyć w grobie. Nikt nie szuka dobrowolnie życia w czeluściach śmierci. Nikt też nie znajdzie życia tam, gdzie go po prostu nie ma. Ono jest w Nim, w Zmartwychwstałym, w Jezusie Chrystusie. I jest też w nas, w każdej i w każdym z nas, których życie jest ukryte z Chrystusem w Bogu. On żyje i chce, abyś żył!” – dodał abp Polak.Metropolita gnieźnieński wskazywał, że potrzeba jest „aby i w nas dziś zmartwychwstała nadzieja, abyśmy mogli odważnie zmierzyć się z wyzwaniami i problemami, które przeżywamy wiedząc, że nie jesteśmy sami”.",,
„Trzeba przywrócić im godność”. Biedroń chce emerytur dla byłych funkcjonariuszy PRL,"Jedną z pierwszych moich inicjatyw jako prezydenta będzie przywrócenie godności tym wszystkim, którym ją odebrano – podkreślił kandydat Lewicy na prezydenta Robert Biedroń. Europarlamentarzysta mówił o emeryturach dla byłych funkcjonariuszy PRL. Polityk przedstawił też rzeczniczkę swojego sztabu wyborczego Beatę Maciejewską.","We wtorek Biedroń założył kolejne dwa komitety poparcia jego kandydatury w wyborach prezydenckich, czyli komitet nr 4 w Wołominie i piąty w Piasecznie.  W Piasecznie polityk mówił, że to miasto kojarzy mu się z PZPR, bo odbywa się tu... Piaseczyński Zlot Piosenki Różnej, który on sam zna i któremu kibicuje. Na to usłyszał jednak, że w Piasecznie odbywa się również Festiwal Piosenki Dołującej. – Ale tego nie śledzę i tego nie znam – przyznał Biedroń.  – Jestem tutaj przede wszystkim, żeby was nie zdołować. Rozumiem frustrację na opozycji. Rozumiem, że jesteśmy załamani, że rok po roku w kolejnych wyborach Prawo i Sprawiedliwość zwycięża. Rozumiem frustrację tych, którzy mówią: opozycja powinna się ogarnąć, coś zrobić, żeby chociaż symbolicznie wygrać te wybory. Całkiem nieźle poszło nam do Senatu, powinniśmy się z tego cieszyć, choć ta większość jest dosyć chwiejna i w każdej chwili może się to zmienić. Wierzę w senatorów, że nie dadzą się przekupić – mówił polityk.  Biedroń wzoruje się na klubach Gazety Polskiej Kandydat Lewicy mówił również o organizowaniu się i dlaczego chce założyć 380 komitetów poparcia, które będą po wyborach przyczółkiem debaty intelektualnej i wymiany myśli. – Tego wszystkiego, co budowała prawica przez lata w postaci klubów Gazety Polskiej. My też, ludzie ceniący sobie Europę, kochający Polskę, nowoczesność i otwartość, chcemy takie komitety zakładać – stwierdził. Jedna z sympatyczek Biedronia podkreśliła, że jest osobą represjonowaną ustawą z 16 grudnia 2016 r., która obniżyła świadczenia byłym funkcjonariuszom służb mundurowych. Biedroń przyznał, że realnie tym tematem zajmuje się poseł Lewicy Andrzej Rozenek.   – Na pewno, jeżeli zostałbym prezydentem, to chciałbym powiedzieć państwu jasno i wyraźnie: jedna z pierwszych inicjatyw będzie przywrócenie godności tym wszystkim, którym ją odebrano trzy lata temu – zadeklarował. – Trzeba przywrócić tym ludziom godność. To są ich prawa, które im bezkarnie zabrano i co do tego nie mam żadnych wątpliwości – podkreślił. – Prawdziwi dżentelmeni ustępują kobietom miejsca, także w polityce. Może nie w fotelu prezydenta, ale w fotelu do debaty bardzo chętnie – powiedział.  Potwierdził też zeszłotygodniowe doniesienia dotyczące składu jego sztabu wyborczego. – Po raz pierwszy to powiem publicznie: Beata Maciejewska będzie rzeczniczką mojego sztabu prezydenckiego – ogłosił. Maciejewska jest gdańską posłanką Lewicy; z Biedroniem współpracowała w słupskim ratuszu, gdzie była szefową jego gabinetu i odpowiadała za zrównoważony rozwój.  Biedroń mówił także o wystąpieniach polityków klubu Lewicy w Sejmie. W tym kontekście wymienił przemówienie lidera Lewicy Razem Adriana Zandberga w kontrze do expose premiera Mateusza Morawieckiego. – To było prawdziwe przemówienie premiera. Jestem dumny i marzę o tym, żeby Adrian Zandberg był kiedyś premierem Rzeczypospolitej Polskiej – oświadczył. Pytania o słowa lidera SLD ws. Armii Czerwonej Jeden z uczestników spotkania, który wspominał II wojnę światową, wypowiadał się krytycznie o słowach szefa SLD Włodzimierza Czarzastego, który w wywiadach medialnych mówił, że Armia Czerwona wyzwoliła Polskę. – Kiedy armia radziecka się od nas wyprowadziła? W 1993 r., prawda? Wobec tego, co oni u nas robili przez tyle lat? – pytał. Zarzucił też Biedroniowi, że w Parlamencie Europejskim głosował za rezolucją ws. praworządności w Polsce i tym samym „znieważył Polaków”. Kandydat Lewicy na prezydenta odparł, że Polacy dali się podzielić. – Może powinniśmy zrobić coś takiego, że znajdziemy klucz: szukać tego, co nas łączy, a nie tego, co dzieli – zaznaczył. Stwierdził, że jego rozmówca ma lęki, bo ktoś atakuje Polskę, a opozycja boi się, że PiS chce wyprowadzić Polskę z Unii Europejskiej. Uczestniczka jednego ze spotkań, która zadeklarowała się jako działaczka Platformy Obywatelskiej i sympatyczka kandydatki tej partii na prezydenta Małgorzaty Kidawy-Błońskiej, apelowała, aby kandydaci na opozycji nie atakowali się w wyborach. Spytała też Biedronia, czemu będzie lepszym kandydatem niż pozostali kandydaci opozycji.  – Nie wiem, jakie jest zdanie pani Kidawy-Błońskiej, jeżeli chodzi o konstytucyjny zapis w art. 25 dotyczący rozdziału państwa od Kościoła, ale wierzę głęboko, że jest za tym, żeby opodatkować Kościół i wycofać lekcje religii ze szkół – podkreślał na spotkaniu w Piasecznie kandydat na prezydenta.Życząc powodzenia koordynatorom kolejnych komitetów, Biedroń mówił „Alleluja i do przodu”.",,
Rzym: Uroczysta msza święta z okazji stulecia niepodległości Polski,W Rzymie w bazylice Matki Bożej Większej została odprawiona uroczysta msza święta z okazji stulecia niepodległości Polski. Odprawił ją watykański sekretarz stanu kardynał Pietro Parolin.,"Msza została odprawiona z inicjatywy polskiej ambasady przy Watykanie. Przybyli licznie przedstawiciele korpusu dyplomatycznego i Polacy mieszkający w Rzymie. Kardynał Parolin w homilii podkreślił, że Polacy sto lat temu odbudowując ojczyznę mogli odwołać się chlubnej przeszłości.– Chciałbym wymienić Konstytucję 3 Maja, uważaną za pierwszą nowoczesną konstytucję Europy. Była dobrem służącym społeczności międzynarodowej i ludzkości”. Kardynał przekazał również życzenia od papieża Franciszka przypominając, że Polska dała Kościołowi powszechnemu świętego Jana Pawła II. Wspomniał, że to z Polski dzięki św. Faustynie Kowalskiej została rozpowszechniona wśród wiernych na całym świecie idea Miłosierdzia Bożego.",,
"„Schyłek Leszka Millera”. „Akceptacja Kalisza oznaczałaby, że SLD jest skończone”","– Leszek Miller, wystawiając Ryszarda Kalisza, tak naprawdę chyba przyspieszy swój schyłek – tak Jacek Sasin z PiS komentował w programie „Dziś wieczorem” sobotnią debatę Rady Krajowej SLD. Kierownictwo partii odrzuciło na niej przedstawioną przez szefa Sojuszu kandydaturę Kalisza na prezydenta. Zgadzał się z nim Adam Szejnfeld z PO, który stwierdził, że zaakceptowanie tej kandydatury oznaczałoby, że SLD jest skończone.","– Ryszard Kalisz – człowiek, który od wielu miesięcy zdecydowanie krytykuje SLD, człowiek, który był twarzą tego SLD i z niego wystąpił, człowiek, który stworzył konkurencyjny dla SLD podmiot, stowarzyszenie – wyliczał Szejnfeld. – Jeśli nawet byłyby jakieś akceptacje w SLD dla tej kandydatury, to by oznaczało, że SLD jest skończone – ocenił. Argumentował, że to by znaczyło, że Sojusz „nie ma nawet jednego dobrego kandydata na prezydenta”. Sasin przypomniał, że podczas sobotniej Rady Krajowej SLD padła propozycja oddzielenia stanowiska przewodniczącego od funkcji szefa klubu parlamentarnego. Ocenił, że była ona „ewidentną próbą pozbawienia Leszka Millera przynajmniej części uprawnień”. – W SLD trwa dzisiaj walka o przywództwo i Leszek Miller, wystawiając Ryszarda Kalisza, tak naprawdę chyba przyspieszy swój schyłek  – powiedział polityk PiS.                                                teraz odtwarzane„Dlaczego Leszek Miller nie chce sam wziąć sztandaru?” „Dlaczego Leszek Miller nie chce sam wziąć sztandaru?”Szejnfeld dziwił się, że Miller sam nie zgłosi swojej kandydatury. – Dlaczego przewodniczący SLD, lider tej partii, lider – jak chciałby – szerokiej lewicy, szuka kandydata – pytał. – Dlaczego nie spojrzy w lustro i nie powie sobie, wzorem Jarosława Kaczyńskiego – tylko odwrotnie, bo ma inną sytuację: „no, nie będę premierem, to może spróbuję być prezydentem?”. – Dlaczego on nie chce wziąć sztandaru i pod tym sztandarem całą lewicę poprowadzić do tej prezydentury – pytał gość TVP Info.– Myślę, że lewica w takiej formie jak SLD nie jest dzisiaj w Polsce w ogóle potrzebna – ocenił Sasin. Polityk powiedział, że „taką lewicą w wymiarze ideowym, światopoglądowym” na polskiej scenie politycznej jest „coraz bardziej” Platforma Obywatelska. – Z kolei w sprawach opieki socjalnej, modelu gospodarki – mówił – to Prawo i Sprawiedliwość reprezentuje „wrażliwość lewicową”. – W związku z tym, co SLD może zaproponować, skoro jest mniejszą partią – pytał. Po Kaliszu tylko Gliński?Zdaniem Szejnfelda, szef Sojuszu zaproponował Kalisza, bo nie ma innego dobrego kandydata. – To już jest koniec w takim razie, bo każdy następny kandydat, to już będzie profesor Gliński. To będzie człowiek z łapanki – podsumował, przy protestach Sasina, sytuację w SLD. – Profesor Gliński na pewno nie będzie kandydatem SLD – ripostował polityk PiS.Piotr Gliński był kandydatem PiS na premiera. Wymieniano go jako ewentualnego kandydata na prezydenta Warszawy.",,
„Małgorzata Gersdorf najgorszym prezesem Sądu Najwyższego”,Pierwsza prezes Sądu Najwyższego Małgorzata Gersdorf to najgorszy prezes Sądu Najwyższego – ocenił w rozmowie z „Naszym Dziennikiem” wiceminister sprawiedliwości Marcin Romanowski. Jego zdaniem Gersdorf „upolityczniła” SN.,"Romanowski wyjaśnił, że nowelizacja ustaw sądowych, która dotyczy m.in. spraw dyscyplinarnych sędziów, „zapobiegnie obstrukcji przy nieodległym wyborze nowego pierwszego prezesa Sądu Najwyższego”.– Obecna prezes Małgorzata Gersdorf na szczęście kończy już swoją kadencję na tym stanowisku jako najgorszy prezes SN, który upolitycznił Sąd Najwyższy, niegodnie traktował nowo wybieranych sędziów – powiedział minister.– Mając doświadczenie naginania prawa przez „grupę trzymającą władzę” w SN, konieczne było bardzo szczegółowe uregulowanie tej procedury, aby nie pozostawić pola do jej obchodzenia – dodał.Odnosząc się do apelu Komisji Europejskiej do władz polskich o wstrzymanie prac nad projektem nowelizacji ustaw dotyczących sądów, Romanowski powiedział, że „nie powinniśmy przywiązywać tak dużej wagi do nieistotnych, niemających żadnej mocy prawnej apeli zewnętrznego organu”. Zaznaczył przy tym, że „apel Komisji Europejskiej nie jest źródłem prawa unijnego”.",,
Rydzyk w Sejmie: Czy to jest normalny kraj?,"Parlamentarny zespół do spraw przeciwdziałania ateizacji Polski zarzucił Urzędowi Komunikacji Elektronicznej bezprawne blokowanie TV Trwam. Posłowie PiS wystąpili w Sejmie razem z ojcem Tadeuszem Rydzykiem i Lidią Kochanowicz z Fundacji Lux Veritatis. Ojciec Tadeusz Rydzyk podkreślił, że za koncesję została już uregulowana opłata w wysokości miliona trzystu tysięcy złotych. Ksiądz pytał co tu nie gra i czy to jest normalny kraj.","Rydzyk zauważył, że normalnie, jak ktoś bierze pieniądze i nie daje, to jest to złodziejstwo. Podkreślił, że wszyscy mają prawo do mediów, a katolicy w Polsce nie mają ani jednego miejsca na multipleksie. – Czy to już jest totalitaryzm, czy zmierzamy do totalitaryzmu?  – pytał założyciel i dyrektor TV Trwam. Dyrektor Zarządu Fundacji Lux Veritatis Lidia Kochanowicz powiedziała, że zgodnie z ustawą TVP powinna zwolnić częstotliwości już 24 lipca, a prezes UKE dokonać zmiany decyzji rezerwacyjnej. Podkreśliła, że nic takiego nie nastąpiło, a między prezesem UKE a prezesem TVP trwa nie wynikająca z żadnych przepisów prawnych wymiana listów. Zdaniem Lidii Kochanowicz władza wykonawcza nie respektuje prawa ustanowionego przez polski parlament.Dyrektor Fundacji Lux Veritatis zaapelowała do wszystkich, by zapoznali się z tekstem skargi obywatelskiej w sprawie TV Trwam, skierowanej do Ministra Administracji i Cyfryzacji i „podjęli odpowiednie działania”. Posłanka Małgorzata Sadurska podkreśliła, że blokowanie TV Trwam jest jednym z elementów celowej dyskryminacji katolików w Polsce.Jej zdaniem w Polsce ma miejsce atak na Kościół katolicki, atak na hierarchów, na wartości i na symbole religijne, co razem z blokowaniem wejścia TV Trwam na multipleks każe zadać pytanie: kto za tym stoi?",,
Cenzura w Chinach? Urzędnicy mają „posprzątać” media społecznościowe,Chińska Rada Państwowa poleciła wszystkim instytucjom centralnym pilne zajęcie się ich wizerunkiem w mediach społecznościowych. Z ich kont mają być usunięte niewłaściwe komentarze.,"Zdaniem chińskiego rządu, źle zarządzane konta urzędów w mediach społecznościowych mają negatywny wpływ na zaufanie społeczeństwa do władzy. Z tego powodu w najbliższym czasie urzędnicy mają przejrzeć wpisy i komentarze na oficjalnych kontach, a także pozbyć się tak zwanych martwych dusz – czyli kont tworzonych automatycznie przez programy w celu zwiększenia liczby osób obserwujących. Dzięki większej aktywności w internecie Chińska Rada Państwowa chce dotrzeć do młodych. W ostatnich latach instytucje państwowe zakładały swoje konta na takich platformach jak Weibo, który jest odpowiednikiem Twittera w Chinach czy komunikatorze WeChat.",,
Absurdy UE. Instrukcja obsługi gumiaków i zakaz spadania z drabiny,"Kura w klatce ma stać pazurami do przodu, a do każdej pary kaloszy producenci powinni dołączać wielostronicową, przetłumaczoną na kilkanaście języków instrukcję obsługi. Do tego na przykład przepis nakazujący liczenie sęków w desce. Ostatecznie Unia Europejska wycofała się z powyższych dyrektyw. Niemniej jednak oryginalnych przepisów na temat zdrowia, żywienia czy innych aspektów naszego życia było naprawdę wiele. Postanowiliśmy spojrzeć na nie z przymrużeniem oka.",,,
Sprawdźcie  lodówki. GIS ostrzega przed zanieczyszczonym halibutem,"Główny Inspektor Sanitarny podaje, że firma MAKRO Cash and Carry Polska S.A. poinformowała organy Państwowej Inspekcji Sanitarnej o wycofaniu z obrotu produktu MC halibut niebieski (wędzone steki).","Decyzja o wycofaniu produktu o numerze partii 01/340 (wyprodukowanego przez firmę Rybhand Sp. z o.o. Sp. k., weterynaryjny numer identyfikacyjny 30061802) związana jest w z wynikiem badań laboratoryjnych przeprowadzonych przez przedsiębiorcę, w których stwierdzono przekroczoną liczbę bakterii Listeria monocytogenes w produkcie z tej partii. Spożycie żywności zanieczyszczonej Listeria monocytogenes może prowadzić do choroby zwanej listeriozą. Organy Państwowej Inspekcji Sanitarnej monitorują proces wycofywania prowadzony przez dystrybutora. Objawy choroby: U kobiet w ciąży, po okresie inkubacji trwającym około 3 tygodni, pojawiają się objawy grypopodobne lub objawy wynikające z zapalenia dróg moczowych. Na skutek zakażenia może dochodzić do poronień lub też wrodzonej listeriozy u noworodka. U osób dorosłych najczęściej nie występują żadne objawy zakażenia. U osób starszych i z obniżoną odpornością na skutek zakażenia może dochodzić do zapalenia opon mózgowych, mózgu i sepsy.",,
Duńczycy solidarnie z Polakami przeciw Nord Stream 2. „Dla Gazpromu to wielki biznes”,"Podczas wtorkowego posiedzenia rząd przyjął stanowisko w sprawie realizacji gazociągu Nord Stream 2. Dokument został przygotowany przez Ministerstwo Energii i został opatrzony klauzulą „zastrzeżone”, co oznacza, że jego treść nie zostanie upubliczniona. Polskie władze od dawna krytycznie oceniają rosyjsko-niemiecki projekt. Opinię naszego rządu podzielają Duńczycy.","Polskie władze od momentu pojawienia się pomysłu budowy Nord Stream 2 krytykują tę inwestycję. – To projekt polityczny, inwestycja, która nie jest bezpieczna dla Europy i dla naszego regionu – mówiła w maju w Tallinie premier Beata Szydło. Przypomniała, że Polska zaapelowała do Komisji Europejskiej, aby zaczęła stosować unijne prawo wobec rosyjsko-niemieckiej inwestycji. Chodzi o możliwe zwolnienie Nord Stream 2 z unijnych regulacji tzw. III pakietu energetycznego i zasady TPA (swobodnego dostępu strony trzeciej do infrastruktury). Zwolnienia takie zastosowano wobec istniejącego już Nord Streamu.  Z kolei szef MSZ Witold Waszczykowski w majowym wywiadzie dla niemieckiego dziennika „Die Welt” podkreślił, że „Nord Stream 2 szkodzi solidarności europejskiej i tylko umacnia pozycję monopolistyczną Gazpromu w Europie.",,
Prezydent: Od 1 stycznia przyszłego roku podwyżki dla żołnierzy zawodowych,"– Od przyszłego roku przeciętne uposażenie żołnierza zawodowego wraz z dodatkami zwiększy się o 576 zł – zapowiedział we wtorek na poligonie w Nowej Dębie (Podkarpacie) prezydent Andrzej Duda, który spotkał się z żołnierzami 10. Brygady Kawalerii Pancernej.","Prezydent powiedział, że podpisane przez niego we wtorek rozporządzenia o podwyżkach dla żołnierzy zawodowych oznacza, że przeciętne uposażenie żołnierza zawodowego wraz z dodatkami zwiększy się o 576 zł miesięcznie. Duda ocenił, że jest to kwota „niebagatelna”. Wyraził nadzieję, iż zasili ona budżety domowe rodzin polskich żołnierzy zawodowych.Prezydent podkreślił, że jest wdzięczny premierowi Mateuszowi Morawieckiemu za to, że uwzględnił w przyszłorocznym budżecie wprowadzenie nowego mnożnika wynagrodzeń żołnierzy. – Sama kwota bazowa także wzrośnie w roku 2020 – zaznaczył Andrzej Duda. Poinformował, że podwyżka wynagrodzeń dla żołnierzy zawodowych wejdzie w życie 1 stycznia przyszłego roku. Wzrosną uposażenia żołnierzy zawodowych Zgodnie z propozycją ministra obrony uposażenia żołnierzy zawodowych wzrosną w przyszłym roku – wraz z dodatkami – średnio o 624 zł; przeciętne miesięczne wynagrodzenie wyniesie ponad 6 tys. zł - poinformowało MON. Wzrosnąć mają zarówno kwota bazowa, jak i mnożnik. Mnożnik, według którego ustala się przeciętne uposażenie brutto, jest określany w rozporządzeniu prezydenta.Po wprowadzeniu podwyżek, przeciętne uposażenie żołnierzy zawodowych z dodatkami i miesięczną równowartością dodatkowego uposażenia rocznego ma wynosić 6153 zł (dotychczas jest to 5529 zł). Propozycja uwzględnia przewidziane w projekcie ustawy budżetowej podwyższenie kwoty bazowej do wysokości 1614,69 zł (obecnie 1523,29 zł) oraz wzrost wielokrotności tej kwoty (mnożnika) do wysokości 3,811 (aktualnie 3,63).",,
"Zmarła 14-miesięczna dziewczynka, która wypadła z okna w Koninie","14-miesięczna dziewczynka, która pod koniec września wypadła z okna mieszkania w Koninie, zmarła w szpitalu – poinformowała prok. Aleksandra Marańda z Prokuratury Okręgowej w Koninie.","Do wypadku doszło 28 września około południa. Jak tłumaczyła wówczas st. sierż. Adrianna Karwowska-Kuna z Komendy Miejskiej Policji w Koninie, 14-miesięczna dziewczynka wypadła z mieszkania na drugim piętrze nad lokalami usługowymi. Rodzice dziecka po zdarzeniu zostali przebadani na obecność alkoholu we krwi, byli trzeźwi. W sprawie prowadzono postępowanie z art. 160 par. 2 kk, czyli narażenia dziecka przez opiekunów na bezpośrednie niebezpieczeństwo utraty życia albo ciężkiego uszczerbku na zdrowiu. Czyn ten zagrożony jest karą od trzech miesięcy do pięciu lat więzienia. Prok. Aleksandra Marańda z Prokuratury Okręgowej w Koninie poinformowała, że dziewczynka zmarła w sobotę w poznańskim szpitalu. Jak dodała, po przeprowadzeniu sekcji zwłok dziecka, prokuratura będzie podejmowała dalsze decyzje w sprawie.",,
Erdogan: Niech UE usunie sztuczne przeszkody i przyjmie Turcję,"Prezydent Turcji Recep Tayyip Erdogan wezwał w niedzielę Unię Europejską, by „usunęła sztuczne przeszkody”, które uniemożliwiają jego krajowi przystąpienie do UE. Apel wystosował w wywiadzie dla dziennika „La Stampa” w dniu, gdy rozpoczął wizytę we Włoszech.","W trakcie swego pobytu w Rzymie Erdogan spotka się w poniedziałek z papieżem Franciszkiem. Będzie to pierwsza od 59 lat wizyta głowy państwa tureckiego w Watykanie.Erdogan zostanie też przyjęty przez prezydenta Włoch Sergio Mattarellę i premiera Paolo Gentiloniego.W rozmowie z włoską gazetą, mówiąc o unijnych aspiracjach Turcji Erdogan podkreślił, że wypełniła ona swoje zobowiązania jako kraj kandydujący. – Ale nie możemy kontynuować tego procesu sami. Także UE powinna zrobić to, co do niej należy, począwszy od dotrzymania złożonych obietnic – dodał.Dalej ocenił: „Unia blokuje przystąpienie do negocjacji i daje do zrozumienia, że brak postępów to nasza wina. To niesprawiedliwe. Tak jak to, że niektóre kraje proponują dla nas inne opcje niż członkostwo”.– Pragniemy pełnego członkostwa w UE, inne rozwiązania nas nie satysfakcjonują – wyjaśnił.Erdogan wyraził opinię, że zastrzeżenia ze strony Unii, dotyczące stanu wyjątkowego wprowadzonego po próbie zamachu stanu w 2016 roku i kwestii praw człowieka, to „sztuczne bariery”.Przywódca Turcji odrzucił interpretację, zgodnie z którą jej siły wkroczyły do Syrii, by walczyć z Kurdami.– My nie mamy problemów z syryjskimi Kurdami. Walczymy tylko z terrorystami i mamy do tego prawo – oświadczył na łamach dziennika „La Stampa”.",,
Konstytucyjne kroki prowadzące do powstania rządu,"Na pierwszym posiedzeniu nowego Sejmu obecny rząd musi złożyć dymisję. Konstytucja przewiduje trzy możliwe kroki wyłonienia rządu po wyborach. W pierwszym dużą rolę odgrywa prezydent, który m.in. desygnuje premiera.","Jeśli ta próba zakończyłaby się niepowodzeniem, inicjatywę przejmuje Sejm. Gdyby posłom nie udało się powołać rządu, inicjatywa wraca do prezydenta. W myśl konstytucji, pierwsze posiedzenia Sejmu i Senatu zwołuje prezydent na dzień przypadający w ciągu 30 dni od dnia wyborów; po tegorocznych wyborach inauguracyjne posiedzenia najpóźniej muszą więc odbyć się 12 listopada. Na pierwszym posiedzeniu Sejmu nowej kadencji dotychczasowy premier musi złożyć dymisję, a prezydent musi taką dymisję przyjąć. Rząd w stanie dymisji sprawuje obowiązki do czasu powołania nowego. Są trzy konstytucyjne możliwości powołania nowego rządu.  I. Prezydent desygnuje premiera i powołuje rząd  Zgodnie z konstytucją prezydent desygnuje nowego premiera, który proponuje skład rządu. Desygnowanie premiera powinno nastąpić po przyjęciu dymisji starej Rady Ministrów na pierwszym posiedzeniu Sejmu, ale zdarzały się od tej reguły wyjątki - np. w 2001 roku prezydent Aleksander Kwaśniewski desygnował na premiera Leszka Millera jeszcze przed dymisją rządu Jerzego Buzka. Prezydent na powołanie szefa rządu z pozostałymi jego członkami i odebranie przysięgi od nowo powołanej Rady Ministrów ma 14 dni od dnia pierwszego posiedzenia Sejmu. Najpóźniej 14 dni po powołaniu i zaprzysiężeniu przez prezydenta premier przedstawia program działania rządu (wygłasza exposé) i składa wniosek o wotum zaufania dla rządu, którego udziela Sejm bezwzględną większością głosów w obecności co najmniej połowy ustawowej liczby posłów. W pierwszym konstytucyjnym kroku może dojść do tego, że rząd nie zostanie powołany m.in., gdy powołana w ten sposób przez prezydenta Rada Ministrów nie uzyska wotum zaufania (wówczas ten rząd podaje się do dymisji) albo np. prezydent nie powoła w wyznaczonym terminie rządu zaproponowanego przez desygnowanego premiera. Taka sytuacja nie grozi jednak w przypadku, gdy jedno ugrupowanie zdecydowanie wygrywa wybory i ma bezwzględną większość, tak jak PiS w 2015 roku. Tym niemniej konstytucja stanowi, że jeśli w pierwszym kroku nie uda się wyłonić rządu, inicjatywę w tworzeniu rządu przejmuje Sejm.  II. Premiera i rząd wybiera Sejm  W tym konstytucyjnym kroku kandydata na premiera może zgłosić grupa co najmniej 46 posłów. Sejm wybiera takiego premiera większością bezwzględną w obecności co najmniej połowy ustawowej liczby posłów. Następnie szef rządu przedstawia Sejmowi program działania rządu oraz proponowany skład Rady Ministrów, których Sejm wybiera bezwzględną większością w obecności co najmniej połowy ustawowej liczby posłów. Jest to forma udzielenia rządowi wotum zaufania. Prezydent nie może odmówić powołania i zaprzysiężenia tak wybranego rządu. Sejm na wybór premiera i rządu ma 14 dni.  III. Prezydent powołuje premiera i rząd; do wotum zaufania potrzebna zwykła większość  Jeżeli Sejmowi nie udałoby się stworzyć swojego rządu, wtedy prezydent w ciągu 14 dni powołuje premiera i na jego wniosek członków rządu oraz odbiera od nich przysięgę. Prezydent może powołać na premiera, tę samą osobę, którą desygnował w pierwszym etapie, może to być także osoba, którą w kolejnym etapie wskazał Sejm.  Po powołaniu przez prezydenta Rada Ministrów ma 14 dni na uzyskanie w Sejmie wotum zaufania. W tym konstytucyjnym kroku Sejm udziela rządowi wotum zaufania już tylko zwykłą większością głosów, w obecności co najmniej połowy ustawowej liczby posłów. Jeśli za trzecim podejściem nie uda się wyłonić rządu, prezydent musi skrócić kadencję Sejmu i zarządzić wybory. Wówczas prezydent wyznacza datę wyborów na dzień przypadający nie później niż w 45. dniu od dnia zarządzenia skrócenia kadencji. Dotąd wszystkie trzy kroki powoływania rządu wykorzystane były tylko raz - w 2004 roku zaproponowany przez prezydenta Aleksandra Kwaśniewskiego na premiera Marek Belka nie uzyskał dla swojego rządu wotum zaufania bezwzględną większością głosów. Gabinet podał się więc do dymisji, ale Sejm nie skorzystał z prawa do powołania własnego rządu w ciągu 14 dni. Prezydent więc po raz kolejny desygnował premiera - znów Marka Belkę - i jego rząd uzyskał już wotum zaufania zwykłą większością głosów.  We wszystkich pozostałych przypadkach rząd powoływany był zgodnie z pierwszym konstytucyjnym krokiem. Tak też będzie zapewne w 2019 roku, jeżeli potwierdzą się informacje o zdobyciu przez PiS samodzielnej większości.",,
Opozycja zapowiada kolejną demonstrację w Moskwie,Po największych od ośmiu lat protestach w Moskwie rosyjska opozycja zapowiedziała na sobotę kolejną demonstrację na rzecz wolnych wyborów. Według nieoficjalnych informacji władze nie zgodziły się na jej zorganizowanie.,"Przedstawiciele opozycji poinformowali, że władze Moskwy odrzuciły stosowny wniosek, uzasadniając taką decyzję uchybieniami formalnymi. Opozycja zamierza się odwoływać.Na razie nie ma oficjalnego potwierdzenia informacji o odrzuceniu przez władze wniosku o zgodę na sobotnią demonstrację.Według opozycji w legalnej demonstracji na rzecz wolnych wyborów w ostatnią sobotę wzięło udział ponad 50 tys. osób.Była to najliczniejsza akcja protestu zorganizowana w Moskwie przez opozycję w ciągu ostatnich ośmiu lat, mimo tego że większość jej liderów została wcześniej zatrzymana.Podczas tej ostatniej manifestacji i dwóch poprzednich 27 lipca i 3 sierpnia w stolicy Rosji zatrzymano łącznie ponad 2,4 tysiąca osób.Uczestnicy tych protestów wyrażali sprzeciw wobec niedopuszczenia opozycyjnych kandydatów do zaplanowanych na 8 września wyborów do Rady Miejskiej Moskwy.",,
Awaria rurociągu. Ukraina wstrzymała import gazu z Polski,"Ukraina tymczasowo wstrzymała import błękitnego paliwa z Polski – poinformowała spółka Ukrtransgaz, zajmująca się siecią gazociągów tranzytowych na terytorium naszego wschodniego sąsiada. Powodem przerwy jest awaria gazociągu w obwodzie lwowskim.","Spółka zajmująca się przesyłem gazu poinformowała jednocześnie, że rozpoczęto już naprawę awarii, a prace mają potrwać prawdopodobnie trzy dni. W przeciągu doby do obwodu lwowskiego z Polski płynie prawie 4,3 miliona metrów sześciennych surowca. Gaz z Węgier i Słowacji płynie na Ukrainę bez zakłóceń.",,
Giertych o aliansie Millera z Palikotem: może chce wziąć działkę,"– Myślę, że Palikot to wartość minus 1-2 procent dla każdej partii. Ten człowiek ma najgorsze zaufanie społeczne, gorsze niż Macierewicz – mówił w programie „Dziś wieczorem” w TVP Info Roman Giertych, były minister edukacji narodowej w rządzie Jarosława Kaczyńskiego.","Giertych odniósł się do słów Leszka Millera, który nazwał kiedyś partię Janusza Palikota „naćpaną hołotą” i jego obecnej gotowości do połączenia sił na lewicy.– Może chce wziąć działkę. Jak ktoś się brata z naćpaną hołotą, to po to by sobie sztachnąć jednego i tak będą w oparach narkotycznych tańczyć budując nową Europę Plus. Lewica w tych wyborach poniosła gigantyczną klęskę. Zarówno Palikot, jak i Miller próbują się łączyć, ale suma słabości nigdy nie tworzy siły razem. Wezmą mniej, niż wzięli oddzielnie – stwierdził Giertych w TVP Info. Dodał, że jego zdaniem konserwatywna część SLD odwróci się od partii. – Nie sądzę, żeby Palikot kogokolwiek przyciągał. Myślę, że Palikot to wartość minus 1-2 procent dla każdej partii. Ten człowiek ma najgorsze zaufanie społeczne, gorsze niż Macierewicz, co się wydaje mało prawdopodobne – podsumował.",,
Wilno: Odsłonięto pomnik upamiętniający Antoniego Wiwulskiego,"W Wilnie odsłonięto pomnik upamiętniający architekta i rzeźbiarza Antoniego Wiwulskiego. Uroczystość odbyła się w dzielnicy Zarzecze w czwartek, w 100. rocznicę śmierci artysty, autora m.in. pomników Grunwaldzkiego w Krakowie i Trzech Krzyży w Wilnie.","Pomnik przedstawia szynel wojskowy naturalnej wielkości z brązu. Został „zawieszony” na ścianie domu przy ulicy Zarzecze 5 w wileńskiej dzielnicy artystów w starej części miasta. Idea upamiętnienia Wiwulskiego w takiej formie nawiązuje do historii jego śmierci.Antoni Wiwulski należał do Samoobrony Wileńskiej. W nocy 3 stycznia 1919 r., gdy Niemcy opuszczali Wilno, a na miasto nacierali bolszewicy, Wiwulski pełnił wartę na Zarzeczu przed domem nr 5, w którym mieściła się kwatera Samoobrony. Przy zmianie warty Wiwulski oddał swój szynel zmieniającemu go zziębniętemu żołnierzowi. Wracając do domu, przeziębił się i zmarł 10 stycznia 1919 r. na ostre zapalenie płuc. Został pochowany na cmentarzu Stara Rossa. Historia śmieci rzeźbiarza w trzech językach: litewskim, polskim i angielskim została też opisana na tablicy pamiątkowej odsłoniętej obok pomnika-szynela. Z inicjatywą uhonorowania Antoniego Wiwulskiego wystąpił mieszkaniec Zarzecza Alfredas Maruszka. Pomnik powstał w wyniku zbiórki funduszy prywatnych i lokalnej wspólnoty. – Dla nas, zarzeczan, upamiętnienie Antoniego Wiwulskiego jest przede wszystkim upamiętnieniem historii naszej dzielnicy, historii Wilna – powiedział przewodniczący wspólnoty lokalnej Algimantas Lekeviczius. – Wiwulski był bezgranicznie oddany swej pracy (...), ale nie mniej ważny jest też jego bezkompromisowy patriotyzm i fakt, że cieszył się dużym zaufaniem społecznym – oświadczył.",,
Sejm będzie kontynuował prace nad projektem inicjatywy „Stop pedofilii”,Sejm skierował do dalszych prac w komisji obywatelski projekt nowelizacji Kodeksu karnego przygotowany przez inicjatywę „Stop pedofilii”. Zakłada on m. in. wprowadzenie kary pozbawienia wolności za publiczne propagowanie lub pochwalanie obcowania płciowego dzieci. Opozycja domagała się odrzucenia projektu.,"Celem projektu, jak wskazali sami jego autorzy, jest „zapewnienie prawnej ochrony dzieci i młodzieży przed deprawacją seksualną i demoralizacją”. Jednak posłowie PO-KO, którzy złożyli wniosek o odrzucenie nowelizacji w całości, oskarżyli projektodawców o zamiar wprowadzenia zakazu edukacji seksualnej.  Izba odrzuciła ten wniosek, a za dalszymi pracami nad projektem głosowało 243 posłów, 150 było przeciw, a 13 wstrzymało się od głosu. Przedstawiciel projektodawców Olgierd Pankiewicz wskazał z kolei, że „ten projekt w ogóle nie dotyczy kwestii edukacji” Pankiewicz dodał, że projekt nie stygmatyzuje w sposób szczególny żadnego środowiska. – Chcemy, żeby dzieci bezpiecznie chodziły po ulicy, do szkoły, i chcemy, żeby przestępcy seksualni mieli jak najcięższy dostęp do dzieci – podkreślił. Posłanka Teraz! Joanna Scheuring-Wielgus określiła projekt mianem „gniota legislacyjnego, ideologicznego”, zarzucając mu „zrównanie edukacji seksualnej z pedofilią”. – Jako matka trójki dzieci chciałabym powiedzieć: wara od naszych dzieci – oświadczyła. Po skierowaniu projektu do dalszych prac w komisji sejmowej poseł PO-KO Borys Budka ocenił, że Sejm „kolejny raz się skompromitował, przyjmując rozwiązania rodem ze średniowiecza”. Obywatelski projekt noweli Kodeksu karnego powstał z inicjatywy Fundacji Pro-Prawo do Życia, a przygotowała go inicjatywa „Stop pedofilii”. Pod projektem podpisało się ponad 265 tys. osób. Propozycja zakłada nowelizację art. 200b Kodeksu karnego. Według proponowanych zmian karze grzywny, ograniczenia wolności albo pozbawienia wolności do lat dwóch będzie podlegał ten, kto publicznie propaguje lub pochwala podejmowanie przez dzieci obcowania płciowego.  Osoba, która będzie propagowała lub pochwalała takie zachowania za pomocą środków masowego komunikowania, ma podlegać karze pozbawienia wolności do lat trzech. Takiej samej karze ma podlegać osoba, która „propaguje lub pochwala podejmowanie przez małoletniego obcowania płciowego lub innej czynności seksualnej, działając w związku z zajmowaniem stanowiska, wykonywaniem zawodu lub działalności związanych z wychowaniem, edukacją, leczeniem małoletnich lub opieką nad nimi albo działając na terenie szkoły lub innego zakładu lub placówki oświatowo-wychowawczej lub opiekuńczej”. Obecnie w art. 200b mowa jest jedynie o publicznym propagowaniu treści o charakterze pedofilskim, za które grozi kara grzywny, ograniczenia wolności albo pozbawienia wolności do lat dwóch.  „Proponowana zmiana zapewni prawną ochronę dzieci i młodzieży przed deprawacją seksualną i demoralizacją, która rozwija się w niebezpiecznym tempie i dotyka tysięcy najmłodszych Polaków za pośrednictwem tzw. edukacji seksualnej” – czytamy w uzasadnieniu projektu ustawy. Zgodnie z regulaminem Sejmu projekty obywatelskie nie podlegają tzw. zasadzie dyskontynuacji. Oznacza to, że prace nad takimi projektami są kontynuowane w Sejmie kolejnej kadencji.",,
"Ostatnie pożegnanie dziewczynek, które zginęły w pożarze escape roomu","Pięć dziewcząt, ofiar pożaru w escape roomie, spoczęło na cmentarzu komunalnym w Koszalinie. Żegnały je rodziny, przyjaciele i mieszkańcy miasta.","Ceremonia pogrzebowa rozpoczęła się w czwartek o godz. 11.00 mszą w kościele św. Kazimierza przy ul. ks. Popiełuszki. Do kościoła mogły wejść tylko osoby należące do rodziny, najbliżsi przyjaciele zmarłych dziewcząt i ich rodzin. Mieszkańcy Koszalina zgromadzili się przed kościołem.– W tej przyjaźni były razem i razem pozostaną. Kiedy razem przyszło im kończyć życie i kiedy razem są tutaj, i kiedy razem będą spoczywać na cmentarzu. Na zawsze – powiedział ks. Wojciech Pawlak w homilii mszy pogrzebowej. – Dziś jesteśmy tutaj, w tym kościele, razem z dziewczynkami i chcę, by o nich pomyśleć w sposób najwspanialszy. To, co od razu przychodzi na myśl, to przyjaźń – powiedział ks. Pawlak.Na zewnątrz świątyni został ustawiony telebim, na którym transmitowana była msza św.Kondukt pogrzebowy wyruszył z ulicy Kamieniarskiej. Za karawanami z trzema urnami i dwiema trumnami szły rodziny, przyjaciele, koledzy dziewcząt ze szkoły, nauczyciele, władze samorządowe, a także licznie przybyli na uroczystości pogrzebowe mieszkańcy Koszalina.Na cmentarzu Amelia, Małgorzata, Julia, Karolina i Wiktoria spoczęły obok siebie. Ceremonii towarzyszyło odtworzone nagranie śpiewu jednej z nich – Wiktorii. Do tragicznego pożaru w escape roomie w Koszalinie przy ul. Piłsudskiego 88 doszło 4 stycznia po godz. 17. Zginęło pięć 15-letnich dziewcząt, uczennic klasy 3d Gimnazjum nr 9, obecnie SP nr 18. Zatruły się tlenkiem węgla.Według wstępnych ustaleń prokuratury przyczyną pożaru w pomieszczeniu obok tego, w którym przebywały dziewczęta, był ulatniający się gaz z butli gazowej (butle zasilały w paliwo piecyki w budynku). Ogień miał uniemożliwić 25-letniemu pracownikowi escape roomu dotarcie do nastolatek. Mężczyzna nie otworzył im drzwi. One same mogły to zrobić dopiero po rozwiązaniu ostatniego z zadań zagadki. W obiekcie nie było dróg ewakuacyjnych.Zarzut umyślnego stworzenia niebezpieczeństwa wybuchu pożaru w escape roomie i nieumyślnego doprowadzenia do śmierci osób, które zginęły w pożarze, usłyszał 28-letni Miłosz S. z Poznania. To wnuk kobiety, która zarejestrowała działalność gospodarczą, lecz to on według ustaleń prokuratury ją faktycznie prowadził. Podejrzany został aresztowany tymczasowo na trzy miesiące.",,
Aresztowania liderów prokurdyjskiej partii. Prezydent Turcji walczy z opozycją,"Turecka policja aresztowała przywódców prokurdyjskiej Ludowej Partii Demokratycznej (HDP), Selahattina Demirtasa i Figena Yuksekdaga. Państwowa agencja prasowa Anatolia informuje, że zatrzymania mają związek z dochodzeniem dotyczącym terroryzmu.","Demirtas został aresztowany w mieście Diyarbakir na południowym wschodzie kraju, natomiast Yuksekdag w Ankarze. Źródła partyjne wskazują, że policja aresztowała także siedmiu innych deputowanych HDP, a także przeszukała siedzibę tej partii w Anakarze.Prokurdyjska Ludowa Partia Demokratyczna jest trzecią siłą w Wielkim Zgromadzeniu Narodowym Turcji, czyli tamtejszym jednoizbowym parlamencie. Po zleconej przez prezydenta Recepa Tayyipa Erdogana tymczasowej nowelizacji konstytucji, immunitet straciło 138 parlamentarzystów, głównie deputowanych HDP. Części postawiono zarzuty dotyczące współpracy z ugrupowaniami terrorystycznymi.Prezydent Erdogan i rządząca Partia Sprawiedliwości i Rozwoju (AKP), której jest założycielem, oskarżają lewicową HDP o to, że jest polityczną odnogą Partii Pracujących Kurdystanu (PKK). Władze Turcji, a także Unia Europejska i USA uznają PKK za organizację terrorystyczną.",,
Karczewski o reformie sądownictwa: Ten system zacznie działać normalnie,"Zmiany w systemie sprawiedliwości są konieczne, będziemy tu konsekwentni – powiedział w sobotę podczas spotkania z mieszkańcami Gdyni marszałek Senatu Stanisław Karczewski. –Zakończymy tę reformę, zakończymy reformowanie systemu sądownictwa. Jestem przekonany, że nie od razu, nie z dnia na dzień, ale ten system zacznie działać normalnie – podkreślił.","Marszałek mówił, że wyższa izba parlamentu przegłosowaną w piątek przez Sejm nowelizacją ustaw m.in. o Sądzie Najwyższym zajmie się w przyszłym tygodniu. Stanisław Karczewski zaznaczył, że wymiar sprawiedliwości to jedna z nielicznych dziedzin życia społeczno-politycznego w Polsce, w której po 1989 r. nie dokonano poważnych zmian. Jak zauważył, według sondaży, 80 proc. obywateli popiera konieczność reformy sądownictwa. Wyjaśnił, że na wymiar sprawiedliwości wydawane są duże sumy pieniędzy. – W przeliczeniu na jedną osobę w Polsce w krajach europejskich jesteśmy na drugim miejscu za Niemcami. I mamy taką sytuację, jaką mamy. W przeciwieństwie do służby zdrowia, gdzie też w przeliczeniu na jednego mieszkańca, jesteśmy na ostatnim miejscu w Europie, nie tylko krajach Unii Europejskich, ale też wszystkich krajach OECD – powiedział Karczewski. – Bardzo dziwię się i żałuję, że pani prezes w takiej atmosferze odchodzi ze stanowiska I prezesa Sądu Najwyższego. Bardzo zależy nam na tym, żeby wymiar sprawiedliwości w Polsce dobrze funkcjonował i też taką miałem nadzieję, że sędziom również na tym zależy, ale przede wszystkim Polakom zależy. I wiem, że Polacy chcą zmian w wymiarze sprawiedliwości, a my będziemy je konsekwentnie wprowadzać – powiedział marszałek Senatu.   Marszałek zwrócił się do opozycji W Domu Rzemiosła w Gdyni w spotkaniu z Karczewskim, oprócz sympatyków PiS, uczestniczyło też kilkanaście osób utożsamiających się z opozycją, które po zakończeniu zebrania zaczęły skandować hasła m.in. „Wolne sądy”, „Konstytucja”. Wyciągnęli również czerwone karteczki z czarnym napisem PiS. W trakcie spotkania niektóre z tych osób zadawały też pytania marszałkowi Senatu. – Bardzo dziękuję, że byliście z nami. Dużo się dowiedzieliście, dziękuję, że zademonstrowaliście swoje poglądy. Mam nadzieję, że przekonacie się do naszych poglądów. Polska jest jedna. Nie zakłócicie naszych spotkań, dlatego, że my mamy wiarę w to, że Polacy nas popierają, wspierają i będą popierać – zwrócił się do swoich oponentów marszałek Senatu.",,
"„Kocham Polskę, dlatego wróciłem z emigracji”. Wzruszające wyznania Polaków","Spytaliśmy Polaków obchodzących Święto Niepodległości, dlaczego kochają swój kraj. – Kocham Polskę, staram się to wyrażać tym, że wróciłem z emigracji. Wiele lat mieszkałem w Londynie. Staram się tutaj na nowo zapuszczać korzenie, bo jednak po kilku latach te korzenie słabną. Podczas pobytu na emigracji czułem tęsknotę, która nas tutaj ściąga. Wiem, że nie tylko ja, ale wielu naszych Polaków również planuje powroty. I wraca – powiedział portalowi tvp.info Szymon.","– Urodziłem się w Polsce, żyję tutaj już ponad 30 lat i nie wyobrażam sobie życia nigdzie indziej. Jakbyśmy byli krajem podległbym komukolwiek, to czym byłaby ta Polska? Bez sygnetu z orłem piastowskim nie wychodzę z domu. Kocham Polskę. Zwiedziłem praktycznie cały świat, mieszkałem chwilę na Tajwanie, ale gdy wracałem do Polski, serce radowało się za każdym razem – stwierdził Paweł Konik. Radosne i spokojne obchody Święta Niepodległości przyciągnęły wielu turystów zagranicznych. – Polska jest świetna, a ten marsz wspaniały – mówił Andy, który przyleciał z Francji. To jego pierwszy pobyt nad Wisłą; zadeklarował, że zapamięta go bardzo pozytywnie, m.in. dzięki polskiej gościnności. – Sądzę, że wszyscy Polacy są świetni i bardzo uprzejmi. Bardzo mili ludzie – powiedział. – Kocham Polskę za to, że jesteśmy wolni, za to, że możemy chodzić sobie razem. Za wszystko. Musielibyśmy rozmawiać długo. Kocham Polskę za to, że jesteśmy w Unii Europejskiej, ale mamy swoją walutę. Kochamy Polskę i ten rząd. Oni nam robią to wszystko, co my chcemy – mówił Adam. – Niepodległość, jak dla każdego Polaka, jest dla mnie wolnością. Wolnością od zaborców, którą uzyskaliśmy po 123 latach i 11 listopada przyjechaliśmy to świętować. Jestem wnukiem żołnierza wyklętego z Armii Krajowej, miłość do Polski została mi przekazana od kołyski – stwierdził Rafał Korzycki. – Niepodległość to wolność wyrażenia własnych poglądów, demonstrowania swoich racji bez cenzury. Miłość do Polski jest tym, że tu mieszkamy, pracujemy, chcemy tu żyć, mieszkać wychowywać dzieci i chcemy też, żeby nasze dzieci tu mieszkały, pracowały i tu wychowywały swoje dzieci w wolności i bez wojny przede wszystkim – mówili Magda i Maciej Szymańscy. – Kocham Polskę tak, jak się kocha matkę. Gdybym urodził się gdzie indziej, to pewnie kochałbym ten kraj, w którym się urodziłem. Polskę kocham za historię, ojców i dziadków – stwierdził Marek.",,
Jaśkowiak żyje mitami o eutanazji. Prawda o „dobrej śmierci” jest zgoła inna,"Deklaracja Jacka Jaśkowiaka o poparciu dla eutanazji wywołała ferment w KO, a część jej przedstawicieli odcięła się od jego słów. Nie jest to jednak temat ani marginalny, ani abstrakcyjny, ani tym bardziej zamknięty, gdyż zapewne wróci – zarówno w prawyborach KO, jak i w kampanii przed wyborami prezydenckimi. Przykłady państw, w których eutanazja jest już stosowana bądź tych, które skłaniają się do jej wprowadzenia, powinny stanowić ostrzeżenie również dla tych, którzy dają się przekonać liberalno-lewicowym mediom, że jest to „dobra śmierć” i „humanitarny” sposób na godne odejście.","Holandia była krajem, który jako pierwszy, 17 lat temu, zalegalizował eutanazję osób poniżej 18. roku życia. Obecnie tamtejsze prawo pozwala, by za zgodą rodziców dokonywać eutanazji niemowlaków do ukończenia przez nie pierwszego roku życia, a także dzieci między 12. a 16. rokiem życia. Jak się jednak okazuje, to wciąż za mało. Aż 84 proc. tamtejszych pediatrów chce bowiem, by była ona „dostępna” także dla dzieci w wieku 1-12 – wynika z raportu trzech holenderskich szpitali uniwersyteckich. Stosunkowo mała reprezentatywność tego badania – opartego na rozmowach z 38 pediatrami, zajmującymi się przypadkami nieuleczalnie chorych pacjentów, nie przeszkodziła Stowarzyszeniu Holenderskich Pediatrów zaapelować do parlamentu o nowelizację przepisów dotyczących eutanazji. Tak jak to miało miejsce w przypadkach, gdy wprowadzano eutanazję – i miała być ona rzadka, stosowana tylko w szczególnie ciężkich okolicznościach – tak i tym razem sięgnięto po argumenty, że ma być ona rozwiązaniem, gdy choroba jest poważna, pacjentom towarzyszy ból i cierpienie, a proces umierania może zajęć wiele tygodni. Podkreślano przy tym, że zmiany w prawie stanowiłyby wyjście naprzeciw postulatom formułowanym przez wielu rodziców i lekarzy. Holenderski raport skrytykował m.in. Rzecznik Praw Dziecka Mikołaj Pawlak, który ocenił, że jest on „nieludzki i nieprawdopodobny” i „wprost sprzeczny” z Konwencją o prawach dziecka. Jego zdaniem ustanowienie takiego przepisu byłoby niezgodne z zapisem o bezwzględnej ochronie życia dzieci i obowiązku zapewnienia dzieciom, doświadczonym chorobami psychicznymi i fizycznymi, najlepszej opieki i pomocy medycznej. Oficjalnie w kraju tym eutanazji mogą zostać poddane jedynie osoby nieuleczalnie chore, ale wciąż w pełni świadome, a także znajdujące się w nieodwracalnej śpiączce, jeśli osoba taka wcześniej przygotowała tzw. testament życia. Do tej pory eutanazji nie mogły być poddane osoby z demencją czy też te, które np. z powodu wypadku stały się niezdolne do wyrażenia świadomej zgody. Zwolennicy „liberalizowania” prawa przekonują, że także osoby z demencją powinny mieć możliwość „samodzielnego decydowania o godnym zakończeniu życia”, aby uniknąć w ten sposób „poniżających sytuacji”, przez co należy zapewne rozumieć – ich dalsze życie. Tzw. testament życia miałby być stosowany również wobec osób niezdolne do świadomego wyrażenia zgody na eutanazję z powodu krwotoku mózgu, nowotworów lub choroby Parkinsona. Retorykę tę wzmacnia się też poprzez przywoływanie danych wskazujących, że większość Belgów popiera takie zmiany i zwraca się uwagę na rosnącą liczbę osób z demencją – co, w domyśle, jest „obciążeniem” dla reszty społeczeństwa. Podobny projekt rozwiązania tego „problemu” pojawił się przed czterema laty. Teraz sprawa ta wraca i wiele wskazuje na to, że zyska akceptację przedstawicieli innych ugrupowań. Swoją gotowość do uczestniczenia w debacie na ten temat zgłosili już przedstawiciele innej dużej partii – Chrześcijańskich Demokratów i Flamandów. Chociaż Holandia, Belgia i Szwajcaria znajdują się w grupie „liderów” eutanazji i dochodzi tam do licznych, szokujących przykładów łamania dotyczących jej stosowania praw, a taka forma śmierci staje się tam jedną z najpowszechniejszych przyczyn zgonów, to kolejne kraje skłaniają się do jej zaakceptowania. Ostatnio odpowiednią uchwałę uchwalił w tej sprawie parlament Nowej Zelandii. I chociaż musi zostać ona jeszcze zatwierdzona w referendum, które zostanie przeprowadzone razem z przyszłorocznymi wyborami parlamentarnymi, to sondaże wskazują, że zyska ona akceptację społeczeństwa. Tamtejsze prawo ma pozwolić pracownikom medycznym nie tylko na dostarczenie środka uśmiercającego, ale również na jego zaaplikowania. Sam „zabieg” nie będzie musiał się być również dokonany przy świadkach. Ze „wspomaganego samobójstwa” będzie mogła „skorzystać” osoba dorosła, która doznała nieodwracalnego „upadku sił fizycznych” i nieznośnych cierpień, i uzyska od lekarza orzeczenie o nieuchronności naturalnego zgonu w ciągu najwyżej pół roku. Podobnie jak to ma miejsce w przypadku aborcji, tak samo i w przypadku eutanazji zmiany prawne często poprzedzone są wyrokami sądowymi w konkretnych, często bardzo skrajnych sprawach. Taka miała miejsce pod koniec września we Włoszech, gdzie Trybunał Konstytucyjny po raz pierwszy dopuścił możliwość „udzielenia pomocy w samobójstwie” w ściśle określonych sytuacjach. Za taką potraktowano śmierć przed dwoma laty w szwajcarskiej klinice w Szwajcarii znanego włoskiego didżeja Fabo, czyli Fabiano Antonianiego, który w wyniku wypadku samochodowego był całkowicie sparaliżowany i niewidomy, i domagał się legalizacji eutanazji od włoskich władz. Po tym, jak wyraził on zgodę na udanie się do najbliższej szwajcarskiej kliniki, został zawieziony tam przez walczącego o legalizację eutanazji włoskiego działacza partii Radykałowie. Po śmierci muzyka zostały mu we Włoszech postawione zarzuty prokuratorskie dotyczące pomocy i nakłaniania do samobójstwa, za co grozi do 12 lat więzienia. Sprawa następnie trafiła do TK, który orzekł, że w takich przypadkach jak Fabiano Antonianiego, „pomoc” w samobójstwie była dozwolona, gdyż był on świadomy swojej decyzji, a jego stan był „źródłem cierpienia fizycznego i psychicznego”. Trybunał podkreślił przy tym, że rozwiązanie tej kwestii wymaga inicjatywy ustawodawczej. Zaniepokojenie orzeczeniem TK wyraziła Konferencja Episkopatu Włoch, a także stowarzyszenie włoskich lekarzy katolickich. Przyszłość pokaże, czy któraś z lewicowych partii nie będzie się na bazie tego wyroku domagać stosownych zmian w prawie. Przełomem we Francji może się zaś okazać sprawa Vincenta Lamberta, którego przed kilkoma miesiącami odłączono od aparatury podtrzymującej życie i pozbawiono płynów – przeciwko czemu zażarcie protestowali jego rodzice. 26 listopada rozpoczął się proces wytoczony przez nich lekarzowi Vincenta i szpitalowi w Reims, którzy uśmiercili mężczyznę i nie wyrazili zgody ani na jego przeniesienie do innych placówek medycznych, które chciały dalej leczyć Lamberta, ani wstrzymać się z decyzją o zagłodzeniu pacjenta, by dać czas Komitetowi ONZ ds. Praw Osób Niepełnosprawnych (CRPD) na rozpatrzenia tej sprawy. W krajach zachodniej Europy postępuje akceptacja dla takiej formy śmierci. Głównym krytykiem planów legalizowania eutanazji, czy też rozszerzania jej na kolejne grupy, pozostaje Kościół katolicki. Podczas wrześniowego spotkania w Watykanie papieża Franciszka z członkami włoskiego stowarzyszenia onkologów, Ojciec Święty podkreślił, że nie jest ona „wyborem wolności”, tylko przejawem „utylitarystycznej wizji” człowieka. – Praktyka eutanazji, która stała się legalna w różnych krajach, tylko pozornie prezentuje się jako zachęta do korzystania z wolności osobistej; faktycznie jednak oparta jest na utylitarystycznej wizji osoby, która staje się nieprzydatna lub może zostać sprowadzona do kosztów, jeśli z medycznego punktu widzenia nie ma nadziei na poprawę lub nie można uniknąć bólu – ocenił papież. Podkreślił przy tym, że „technologia nie jest na służbie człowieka, kiedy redukuje go do rzeczy, kiedy rozróżnia tego, kto zasługuje na dalszą kurację, od tego, kto nie, bo uważany jest tylko za ciężar czy wręcz często za odpad”. Jako przeciwieństwo eutanazji papież przedstawił zaangażowanie na rzecz towarzyszenia choremu poprzez podejmowanie prób ulżenia w jego cierpieniu dzięki opiece paliatywnej lub oferowanie rodzinnej atmosfery w hospicjum. Eutanazja nie była do tej pory w Polsce tematem zażartej dyskusji, ani między politykami, ani w mediach. Trzeba mieć jednak świadomość, że temat ten będzie coraz częściej podnoszony i to nie tylko przez partie lewicowe, ale także Platformę Obywatelską, której przedstawiciele utrzymują, że pozostaje ona ugrupowaniem centrowym. Chociaż część jej członków odcięła się od deklaracji poparcia dla eutanazji wystosowanej przez Jacka Jaśkowiaka, to jednak jego start w prawyborach Koalicji Obywatelskiej to kolejny dowód na permanentne kierowanie się partii Grzegorza Schetyny w lewą stronę. Dość rzec, że kreowana obecnie na centrystkę Małgorzata Kidawa-Błońska, przeciwniczka Jaśkowiaka w prawyborach, dała się już poznać jako zwolenniczka wprowadzenia związków partnerskich, w tym także dla  homoseksualistów, respektowania tzw. kompromisu aborcyjnego, pełnej refundacji in vitro i antykoncepcji; była także m.in. stałą uczestniczką organizowanego przez lewicowe środowiska Kongresu Kobiet. Lewica tymczasem chwali Jaśkowiaka zarówno za jego poparcie dla homomałżeństw wraz z adopcjami, jak i właśnie akceptacji dla eutanazji. W rozmowie z portalem tvp.info poseł Krzysztof Śmiszek ocenił, że nie można tych postulatów uznać za lewicowe, tylko „cywilizacyjne”. O tym, że temat eutanazji powinien zagościć w debacie publicznej, przekonany jest też szef klubu parlamentarnego Lewicy Krzysztof Gawkowski. Swój sprzeciw wobec możliwości jej wprowadzenia jednoznacznie wyraża PiS, o czym mówił m.in. 8 października, podczas konwencji wyborczej w Warszawie, prezes Jarosław Kaczyński. Petar Petrović Autor jest dziennikarzem Polskiego Radia",,
Dziennikarz „GW” o „godnym upamiętnieniu” hitlerowców. Wcześniej chciał pomnika dla Sowietów,„Niemcy mieli wyższe straty” – napisał dziennikarz „Gazety Wyborczej” Paweł Wroński w kontekście konieczności godnego upamiętnienia obrońców Westerplatte – ofiar niemieckiej agresji. Ten sam  publicysta pięć lat wcześniej postulował postawienie pomnika bolszewickim jeńcom wojny 1920 r.,"W ten sposób Wroński skomentował ustawę o inwestycjach w zakresie budowy Muzeum Westerplatte i Wojny 1939 – Oddziału Muzeum II Wojny Światowej w Gdańsku, którą podpisał 1 sierpnia prezydent Andrzej Duda. Ma ona zapewnić godne upamiętnienie zaniedbanego obecnie terenu byłej Wojskowej Składnicy Tranzytowej w Wolnym Mieście Gdańsku, symbolu wybuchu największej wojny w dziejach świata. Uwaga o niemieckich stratach najprawdopodobniej odnosi się do obrony Westerplatte, gdzie Niemcy rzeczywiście odnotowali wielokrotnie wyższe straty. Wroński nie wspomniał, że ci, których chce „godnie upamiętniać” byli agresorami, którzy bez usprawiedliwienia napadli na Polskę z zamiarem przeprowadzenia „wojny totalnej” deklarując zamiar biologicznego wyniszczenia narodu polskiego i dążąc później do jego wykonania. Ponadto jednostki niemieckie na terenie Wolnego Miasta przebywały nielegalnie.  Westerplatte jest uznawane za symbol wybuchu II wojny światowej. Dwustuosobowa załoga przez blisko tydzień stawiała opór czterem tysiącom Niemców, w tym elitarnej jednostce piechoty morskiej, kilku jednostkom Kriegsmarine i dywizjonom Luftwaffe.  Choć gdy o 4:48 pierwsze pociski z pancernika Schleswig-Holstein trafiły w bramę i mur Wojskowej Składnicy Tranzytowej, trwało już bombardowanie bezbronnego Wielunia i Tczewa, a polscy kolejarze w Szymankowie uniemożliwili opanowanie mostów tczewskich przez Niemców. W 2014 r. Paweł Wroński proponował uhonorowanie innego agresora – żołnierzy Armii Czerwonej wziętych do niewoli w 1920 r. – „pomnikiem odpowiadającym historycznej prawdzie”. Rosyjska propaganda nazwała wówczas – i nazywa do tej pory – obozy jenieckie w Polsce „polskimi obozami śmierci” a pomysłowi budowy pomnika Sowietów sprzeciwiali się także przedstawiciele rządzącej koalicji PO-PSL.  Zdaniem Wrońskiego bolszewicy (dziennikarz pisze o „Rosjanach”) byli wówczas najeźdźcami, ale tylko „z naszej perspektywy”, zaś „z ich perspektywy” najeźdźcami byli Polacy, bo zajęli Kijów. Dziennikarz „GW” pomijał, że stało się to już w trakcie wojny po tym, jak wojska sowieckie wtargnęły w 1919 r. na polskie ziemie. Według wspólnego polsko-rosyjskiego opracowania naukowego w obozach jenieckich w Polsce zmarło od 16 do 20 tys. żołnierzy. Historycy odrzucili tezę o rzekomych masowych mordach popełnianych przez Polaków na Sowietach. Przyczyną zgonów były głównie epidemie, które „w zniszczonym wojnami kraju zbierały obfite żniwo nie tylko w obozach jenieckich, lecz także wśród walczących żołnierzy i ludności cywilnej”.",,
Premier: Dobry budżet dla Europy Środkowej będzie dobrym budżetem dla UE,"– Polska i Chorwacja zawsze były bardzo zaprzyjaźnionymi krajami; ale ostatni czas, kiedy jesteśmy razem w UE, w szczególności pokazuje, że mamy wspólne interesy i możemy być solidarni - tak będzie na pewno w negocjacjach unijnego budżetu - podkreślił w czwartek premier Mateusz Morawiecki.","Na wspólnej konferencji prasowej szef polskiego rządu podkreślił, że bardzo się cieszy z wizyty chorwackiego premiera w Polsce. – Jest to bardzo wyraźny dowód przyjaźni polsko-chorwackiej, stosunków gospodarczych, ale także stosunków pomiędzy naszymi społeczeństwami, które stają się coraz bardziej wielostronne, bogate - wiążą się zarówno z turystyką, jak i z rozwojem handlu, inwestycjami polskimi w Chorwacji. I oczywiście w drugą stronę, zainteresowanie Polską - ze strony chorwackich inwestorów, turystów - rośnie - mówił Morawiecki.Premier podkreślił, że obydwa kraje mogą „również się wspierać w procesie negocjacji budżetowych”.  – Omawialiśmy dziś wspólną strategię. Dobry budżet dla Europy Środkowej będzie dobrym budżetem dla UE, bo wyrównywanie poziomu rozwoju jest dobrym rozwiązaniem dla całej Unii – wyjaśnił. Mateusz Morawiecki  wspomniał również o współpracy polsko-chorwackiej  „w kontekście bezpieczeństwa, w kontekście NATO.” – Staramy się poprawiać operacyjną zdolność do współpracy również na odcinku wojskowym. Wzajemne wsparcie w kwestii bezpieczeństwa jest szczególnie ważne – podkreślił premier i przypomniał, że Andrej Plenkovic udaje się jeszcze w czwartek do Bemowa Piskiego, gdzie w ramach wzmocnionej wysuniętej obecności NATO na Wschodzie stacjonują chorwaccy żołnierze. – Podkreślamy wagę budowy połączeń transportowych i energetycznych na linii północ-południe, poprawiających szanse handlowe. W ramach inicjatywy Trójmorza staramy się być partnerami, którzy wkładają dużo wysiłku w integrację stanowisk – podkreślił premier.Szef rządu wskazał, że kolejnym wspólnym tematem rozmowy, był „Proces Berliński, czyli integracja Bałkanów Zachodnich z UE”. – Wspieramy także Chorwację w jej wysiłkach związanych z wejściem do strefy Schengen – zaznaczył.– Mamy bardzo często wspólne tematy, które omawiamy w Brukseli, a dziś owocnie mogliśmy o nich rozmawiać również tutaj. Cieszę się, że przyjaźń polsko-chorwacka jest coraz silniejsza – powiedział premier.. Andrej Plenković: wspieramy się z Polską w zakresie współpracy gospodarczej i inwestycjiAndrej Plenković podkreślił, że „Chorwacja i Polska to dwa kraje przyjacielskie, słowiańskie, a nasza przyjaźń jest bardzo silna"". Jak stwierdził, ważne jest to, że kraje te „wspierają się w zakresie różnych tematów takich jak współpraca gospodarcza, wymiana handlowa i inwestycje”. Chorwacki premier przypomniał, że w Polsce działa wiele chorwackich firm, a w Chorwacji - wiele polskich.Wyraził też zadowolenie z tego, że polscy turyści chętnie odwiedzają chorwackie plaże oraz korzystają z rosnącej wymiany kulturalnej między oboma krajami. – Teraz musimy pracować nad tym, by nasze stosunki były jeszcze lepsze - stwierdził.Plenković zaznaczył, że Polska i Chorwacja współpracują też na poziomie UE i NATO. Przypomniał też, że wkrótce Chorwacja przejmie przewodnictwo w UE i będzie to czas, gdy będzie poruszany temat unijnych wieloletnich ram finansowych i Brexitu. – Dla Polski i Chorwacji bardzo ważne jest to, byśmy osiągnęli wspólne stanowiska, jeśli chodzi o sprawy związane z kluczowymi aspektami budżetu UE - podkreślił chorwacki polityk.",,
Rosyjskie S-400 albo amerykańskie F-35. USA stawia Turcję przed wyborem,"USA poinformowały Ankarę, że „niemożliwe” będzie uzyskanie zgody Kongresu na sprzedaż Turcji myśliwców F-35 z powodu zakupu przez stronę turecką rosyjskich systemów S-400, ale Turcja „pracuje nad rozwiązaniem tej kwestii” – powiedział minister obrony Hulusi Akar.","W wywiadzie dla agencji prasowej Anatolia szef tureckiego resortu obrony oświadczył, że Turcja próbuje „stworzyć środowisko”, w którym zakup systemów obrony przeciwlotniczej i przeciwrakietowej S-400 od Rosji nie będzie rzutował na zakup F-35 amerykańskiej firmy Lockheed Martin. Akar powiedział też, że trwają rozmowy ze Stanami Zjednoczonymi w sprawie zakupu systemów przeciwrakietowych Patriot. Jednocześnie poinformował, że instalowanie rosyjskich systemów S-400 rozpocznie się w październiku. Prezydent Turcji Recep Tayyip Erdogan zapowiedział w środę, że Ankara nie zrezygnuje z umowy w sprawie zakupu S-400. Oświadczył, że zerwanie kontraktu z Rosją byłoby „niemoralne”.",,
Pijarzy pokażą odrestaurowane polichromie odkryte w krypcie [GALERIA],"Odrestaurowane barokowe polichromie odkryte w krypcie kościoła oo. Pijarów, pw. Przemienienia Pańskiego przy ul. Pijarskiej 2 w Krakowie zostaną wkrótce pokazane szerszej publiczności. Informację wraz ze zdjęciami cennych malowideł otrzymaliśmy na adres: twoje@tvp.info.","Malowidła stanowiły wystrój kaplicy Świętych Schodów. Odkryto w niej także kilkadziesiąt zamurowanych nisz z trumnami, osób duchownych i świeckich – ich tożsamość będzie ustalana. Mogą one należeć do rodziny dobroczyńców świątyni, Lubomirskich.  – To ciekawe, że nawet w świadomości pijarów pełna wiedza o tym nie dotarła do naszych czasów – powiedział nam o. Jacek Wolan, rzecznik prasowy Polskiej Prowincji Zakonu Pijarów.  Na XVIII-wieczne polichromie Andrzeja Radwańskiego składa się cykl przedstawień pasyjnych. Latem mogli je już oglądać eksperci – wśród nich historycy sztuki. Teraz zostaną  zaprezentowane szerszej publiczności.  Prowincja realizuje w krypcie kościoła pw. Przemienienia Pańskiego oraz w Kolegium przy ul. Pijarskiej 2 w Krakowie projekt pt. „Perła polskiego baroku”, który dotyczy  rewaloryzacji odkrytych zabytków.",,
Odchodzi szef włoskiej dyplomacji,"Szef MSZ Włoch Giulio Terzi podał się we wtorek do dymisji w związku z kryzysem wokół dwóch włoskich żołnierzy z sił do walki z piractwem morskim, oskarżonych o zabicie dwóch rybaków w Indiach. Terzi nie chciał ich odesłać do Indii po przepustce. Obowiązki ministra spraw zagranicznych prezydent Giorgio Napolitano powierzył premierowi Mario Contiemu.","W oświadczeniu złożonym w parlamencie minister spraw zagranicznych oznajmił, że ustępuje, ponieważ jest przekonany, że należy „czuwać nad honorem kraju, sił zbrojnych i włoskiej dyplomacji”.– Podaję się do dymisji, ponieważ solidaryzuję się z naszymi marynarzami i z ich rodzinami – dodał Giulio Terzi. 15 lutego 2012 roku Massimiliano Latorre i Salvatore Girone, którzy jako wojskowa ochrona przeciwko piratom znajdowali się na pokładzie włoskiego tankowca „Enrica Lexie” na wodach terytorialnych Indii, otworzyli ogień do kutra, zabijając dwóch hinduskich rybaków. Byli przekonani, że to piraci, którzy chcieli zaatakować włoską jednostkę. Argumentowali potem, że mężczyźni nie reagowali na sygnały ostrzegawcze. Zostali aresztowani w Indiach i umieszczeni najpierw w więzieniu, a potem w areszcie domowym.Gdy żołnierze przyjechali do Włoch w lutym tego roku na drugą już przepustkę, by móc wziąć udział w wyborach parlamentarnych, MSZ w Rzymie ogłosił, że nie wrócą do Indii. Wtedy władze w Delhi zabroniły włoskiemu ambasadorowi, który za nich poręczył, opuszczania Indii. Po kryzysie, do którego doszło na tym tle, i poważnym napięciu w dwustronnych relacjach postanowiono jednak, że włoscy żołnierze powrócą do Indii. Ta decyzja spotkała się z ostrą krytyką we Włoszech, skierowaną przeciwko szefowi MSZ. Część sceny politycznej z prawicą na czele zarzuciła resortowi, że skompromitował Włochy na arenie międzynarodowej, podejmując sprzeczne decyzje.",,
"Abp Jędraszewski: chodzi o to, abyśmy usłyszeli wołanie do Tego, który czeka na nas","Chodzi o to, abyśmy w dźwiękach dzwonów usłyszeli wołanie do Tego, który jest bogaty w miłosierdzie, i który czeka na nas w swoim królestwie, na wieki – mówił podczas homilii abp Marek Jędraszewski, który poświęcił dzwon św. Józefa z Nazaretu.","Metropolita krakowski abp Marek Jędraszewski poświęcił w czwartek w bazylice Mariackiej w Krakowie dzwon św. Józefa z Nazaretu. Kościół Mariacki wzbogacił się o ten nowy, cenny obiekt z okazji swojego 700-lecia.  Jak podkreślił Jędraszewski w homilii wygłoszonej podczas nabożeństwa w święto Wniebowzięcia Najświętszej Marii Panny, dzwon ten „samą swą obecnością i swoim dźwiękiem będzie towarzyszył i współbrzmiał z dzwonami poświęconymi Matce Najświętszej”.  – To będzie szczególny dialog z Bogiem, będący echem tego dialogu zbawczego, który zaistniał przed dekady między najświętszą Maryją Dziewicą a jej oblubieńcem, świętym Józefem. Bo ten dzwon mówi o Józefie – mężu sprawiedliwym, mężu, którego serce było otwarte na głos Najwyższego i który żył tylko tym, aby to, czego oczekuje od niego Pan, wypełnić wiernie, aż do końca – mówił metropolita.  Wskazywał również, że dzwony te są także „wołaniem ludzi, wołaniem do Boga, aby przyszedł do nas z łaską pokoju”.  – Są to wołania kierowane do Maryi, aby broniła nas od nieprzyjaciela i aby przyszła do nas w godzinę naszej śmierci. Jest to także wyznanie naszej wiary – na wzór bowiem wyznania świętego Tomasza apostoła, dzwon o imieniu Józef mówi: „Bóg mój” – powiedział abp Jędraszewski.  Jak wyjaśnił, „chodzi o to, abyśmy w dźwiękach tych dzwonów usłyszeli ich i nasze wołanie do Tego, który jest miłosierny, który jest bogaty w miłosierdzie, i który czeka na nas w swoim królestwie, na wieki”.  Waga nowego dzwonu – 700 kg – nawiązuje do jubileuszu krakowskiej bazyliki. Rozmiar średnicy kielicha nowego instrumentu wynosi 103 cm. Dźwięk będzie w tonacji odpowiadał idealnie brzmieniom starych dzwonów: Mieszczańskiemu i Misjonałowi. W kolejnych miesiącach znajdzie on swoje miejsce w nawie północnej przy obrazie św. Józefa. Ostatecznie, prawdopodobnie w listopadzie, zawiśnie na ósmej kondygnacji wieży dzwonnicy. Aby usłyszeć pierwszy dźwięk św. Józefa, trzeba będzie poczekać do 1 stycznia 2020 r. – to właśnie czas okrągłej rocznicy powstania gotyckiego kościoła. Św. Józef ma bić codziennie po południowym hejnale i wzywać do zamyślenia krakowian i przechodniów.  Wystrój dzwonu nawiązuje ściśle projektem do gotyku, zawiera tradycyjne herby Krakowa, obecnego metropolity krakowskiego abp. Jędraszewskiego oraz bpa Iwo Odrowąża  – historycznego fundatora parafii z ok. 1222 r. Odlany z brązu instrument powstał w Pracowni Ludwisarskiej Jana Felczyńskiego w Przemyślu, przy udziale śląskiej firmy Rduch Bells & Clocks. Fundatorem dzwonu jest proboszcz parafii mariackiej ks. infułat dr Dariusz Raś.",,
Prezes KNF: Polski sektor bankowy jest stabilny i bezpieczny,"Polski sektor bankowy jest stabilny, bezpieczny, rentowny i płynny – ocenił przewodniczący Komisji Nadzoru Finansowego Marek Chrzanowski. Wskazał, że gwarantem tego jest solidna baza kapitałowa zapewniająca bankom zachowanie wiarygodności na rynkach finansowych na wypadek zjawisk kryzysowych.","– Od kilku lat obserwujemy proces konsolidacji polskiego sektora bankowego oraz wzrostu znaczenia krajowych inwestorów. Na koniec ubiegłego roku polscy inwestorzy kontrolowali niemal 55 proc. sektora bankowego – podkreślił w rozmowie z portalem wPolityce.pl.– Mamy też dobrze zdywersyfikowane źródła kapitału zagranicznego (kapitał niemiecki to 10,2 proc. sektora, hiszpański – 8,6 proc., francuski – 7 proc., a holenderski – 6,9 proc.). Daje to pewną gwarancję bezpieczeństwa sektora bankowego, z uwagi na brak istotnej koncentracji kapitału w ręku inwestorów zagranicznych z jednego kraju – dodał prezes KNF.Narodowość kapitałuOdnosząc się do „polonizacji” sektora bankowego, Chrzanowski podkreślił, że należy go postrzegać nie tyle przez pryzmat „narodowości” kapitału, a przez pryzmat jego jakości. – Wzrost udziału polskich inwestorów w sektorze idzie w parze z poprawą warunków służących bezpiecznemu funkcjonowaniu banków, takich jak ich stabilne finansowanie – zaznaczył. Dodał, że z rynku wycofują się z reguły inwestorzy słabsi, niebędący w stanie zagwarantować finansowania na poziomie adekwatnym do potrzeb dzisiejszej bankowości. Jak mówił, wycofują się także grupy kapitałowe obarczone problemami w swoich krajach macierzystych.",,
Rosyjski generał: W sytuacji konfliktu zniszczymy Fort Trump w Polsce,"W sytuacji konfliktu Rosji z USA i NATO siły rosyjskie mogłyby przeciwko ewentualnej bazie wojskowej USA na terenie Polski użyć rakiet Iskander, pocisków manewrujących Kalibr i pocisków hiperdźwiękowych Kinżał – ocenia rosyjska „Niezawisimaja Gazieta”.","Zdaniem cytowanego przez dziennik eksperta wojskowego generała Jurija Nietkaczewa Rosja może „zneutralizować” „Fort Trump”. „Dodatkowo oczywiście wykorzystywane będzie nasze lotnictwo uzbrojone w pociski hiperdźwiękowe Kinżał, a także bomby i pociski z ładunkami termobarycznymi, mającymi znaczną siłę niszczenia, porównywalną z taktyczną bronią jądrową” – powiedział Nietkaczew.„NG” dodaje, że „temat powstawania w Polsce stałej bazy wojskowej USA, która otrzymała roboczą nazwę »Fort Trump«, był aktywnie omawiany w kuluarach sesji Zgromadzenia Ogólnego ONZ”. Gazeta oceniła, że „»Fort Trump« wkrótce może stać się rzeczywistością”; taką możliwość – zdaniem dziennika – „pośrednio potwierdza projekt budżetu USA na 2019 r”. „W czasie, gdy (prezydent Polski Andrzej) Duda występował w ONZ, Izba Reprezentantów Kongresu USA rozpatrzyła i w zasadzie zaakceptowała zapisy budżetu Pentagonu na przyszły rok, w którym przewidziano w niektórych punktach zwiększenie pomocy wojskowej dla krajów NATO i wielu krajów WNP” – zauważa dziennik. Jak dodaje, „Polsce w ramach amerykańskiej »Europejskiej Inicjatywy Powstrzymywania« na 2019 r. przydzielono 144 mln dolarów”. Powołując się na te dane „NG” podkreśla, że pieniądze te przeznaczone zostaną na modernizację infrastruktury wojskowo-technicznej w Polsce. „W ten sposób, jeśli zapadnie decyzja o wprowadzeniu do tego kraju dywizji pancernej USA, to są już pieniądze na budowę dróg i dojazdów do miejsc jej rozlokowania. To niezłe wsparcie dla 2 mld dolarów, które Polska przeznacza na budowę infrastruktury bazy” – pisze „Niezawisimaja Gazieta”.Dziennik cytuje niedawną wypowiedź wiceministra spraw zagranicznych Rosji Aleksandra Gruszki, który zapowiedział, że w razie rozmieszczenia bazy USA w Polsce Moskwa „będzie zmuszona” do podjęcia „dodatkowych środków ostrożności” o charakterze wojskowo-technicznym.",,
Jak gołębica załogę bombowca uratowała,"Niemcy zestrzeliwują brytyjski bombowiec nad Morzem Północnym, członek załogi opuszcza wrak, pokonuje setki kilometrów i przekazuje informację o towarzyszach. Rusza akcja ratunkowa, która kończy się sukcesem. Bohaterski żołnierz otrzymuje medal, choć bardziej ucieszyłoby go kilka ziaren pszenicy. Chwała należy się bowiem gołębicy o imieniu Winkie. To tylko jeden z epizodów Operacji Columba polegającej na wykorzystaniu tych fascynujących ptaków przez aliantów podczas II wojny światowej.","Operacja Barbarossa, Overlord, Mincemeat – w trakcie II wojny światowej nie brakowało przedsięwzięć, które do dziś pobudzają wyobraźnię badaczy i miłośników historii. Konflikt ten obfitował także w cały szereg operacji o mniejszym zasięgu, ale trudno nie pokusić o stwierdzenie, że wiele z nich było nie mniej fascynujących, imponujących pomysłowością. Do takich należy choćby Operacja Columba wykorzystująca gołębie pocztowe między innymi do utrzymywania kontaktu z terenami podbitymi przez Niemców.Gołębie pocztowe to niezwykłe zwierzęta, obdarzone przez naturę imponującymi umiejętnościami, które na szczeblach ewolucji wcale nie stoją niżej od tego, czym natura obdarzyła ssaki. Wyróżniają się nie tylko szybkim i wytrwałym lotem, ale przede wszystkim niesamowitym zmysłem orientacji oraz zmysłem powrotnolotności, czyli zdolnością powracania z nie znanego sobie miejsca do rodzinnego gniazda, w którym przyszły na świat i wyrosły.Zdumiewające umiejętnościPtaki te są nieodłącznie związane z gołębnikiem – gdziekolwiek zostałyby wypuszczone, zawsze starają się wrócić jak najszybciej do swojego gniazda. Posiadający wspaniałą pamięć przestrzenną, której mechanizmy wciąż nie są dla nas jasne i niesiony tęsknotą gołąb pocztowy potrafi pokonać dziennie setki kilometrów. Ląduje po drodze tylko jeżeli jest już mocno wyczerpany, musi się posilić, napoić lub wypocząć nocą.Dla starego gołębia mordęgą jest życie w cudzym gołębniku, nigdy do niego nie przywyknie, będzie starał się uciec i gdy mu się to uda, zawsze odnajdzie kierunek do domu. Nic nie jest w stanie odwieść go od tego, o ile nie natrafi na przeszkody nie do pokonania – jak burza bądź atak drapieżników jak jastrzębie czy sokoły. Na ziemi podczas odpoczynku zagrażają mu natomiast przede wszystkim koty, kuny, łasice i tchórze. Człowiek bardzo wcześnie udomowił gołębie. Przypuszczalnie ptaki te były hodowane już w neolicie, choć zapewne jedynie w celach konsumpcyjnych. Na pochodzących z około 5 tys. lat przed naszą erą tabliczkach glinianych sporządzonych przez starożytnych mieszkańców Mezopotamii znaleziono pierwsze obrazy gołębi żyjących z ludźmi. Fascynującą cechę powrotnolotności odkryto zapewne później, wiadomo, że korzystali z niej starożytni Persowie i Egipcjanie.Wiemy, że już w XXIX wieku przed naszą erą gołębie wypuszczano ze statków wiozących ważnych gości płynących do Egiptu, także sami faraonowie informowali za ich pomocą o swoich intronizacjach oraz uroczystościach dworskich. Również egipscy marynarze wybierając się na morze często zabierali ze sobą gołębie, które potem wysyłali do domu z wiadomością o powrocie. W Biblii właśnie gołębia wypuścił z Arki Noe, żeby się przekonać, czy wody potopu zaczęły ustępować.Symbol pokoju na wojniePocztę gołębią wcześnie zaczęto wykorzystywać w celach militarnych, co nie zmienia faktu, że w wielu mitach i religiach ptaki te były symbolem pokoju, harmonii i dobrej woli. Już w czasach Mojżesza wojska egipskie przesyłały za ich pomocą wiadomości. W 2350 roku przed naszą erą król Sargon Wielki władający Imperium Akadyjskim nakazał swoim posłańcom nosić gołębie pocztowe. Ptaki miały być wypuszczane w chwili, gdy posłaniec miał być schwytany – gdy gołąb wracał było wiadomo, że trzeba wysłać kolejnego posłańca. Starożytni Grecy wykorzystywali je między innymi jako posłańców przekazujących informacje o zwycięzcach Igrzysk Olimpijskich bądź wygranych bitwach. Tę praktyczną metodę przejęli Rzymianie. Rzymski historyk Marek Terencjusz Warron w swoich dziełach powstałych u schyłku republiki wskazał, że gołębie pocztowe służyły do przekazywania wiadomości o wynikach wyścigów konnych, o zwycięstwach gladiatorów oraz do wysyłania zaproszeń.Teksty źródłowe informują również, że w XII wieku podczas wojen krzyżowych muzułmanie używali gołębi do wzywania pomocy w przypadku cięższych walk z siłami Królestwa Jerozolimskiego. W zasadzie aż do wynalezienia telegrafu gołębie pocztowe były najszybszym i najpewniejszym środkiem komunikacji.                                                    Załoga bombowca urządziła kolację dla Winkie (fot. IWM) Ale nawet gdy telegraf już się przyjął, ptaki te nadal służyły nieocenioną pomocą. Tak było choćby podczas oblężenia Paryża przez Prusaków na przełomie 1870/1871 roku. Oblegający przecięli odkrytą linię telegraficzną do Rouen, Francuzi wysyłali więc gołębie pocztowe, które następnie, wraz z pocztą, wypuszczano, a te wracały do Paryża. Łatwo nie było, gdyż Niemcy wysyłali przeciwko posłańcom sokoły. Jeszcze większą chwałą okryły się na frontach I wojny światowej, nierzadko ciężko ranne przenosiły wiadomości, ratujące życie wielu żołnierzy.Zagubiony BatalionNajsłynniejszym skrzydlatym żołnierzem była Cher Ami, która w październiku 1918 roku zdołała uratować amerykański Zagubiony Batalion majora Charlesa White'a Whittleseya. Jednostka została otoczona przez Niemców i znalazła się pod ogniem własnej artylerii w czasie bitwy pod Argonne. Dwa pierwsze gołębie zostały zestrzelone, ale Cher Ami, mimo utraty oka, odstrzelonej nogi i rany w piersi pokonała 40 km i przekazała informację o treści: „Jesteśmy na drodze równoległej do 274.1. Nasza artyleria wali ogień zaporowy prosto na nas. Na litość boską, przerwijcie to”. Poświęcenie ptaka uratowało życie 194 żołnierzy.Cher Ami została bohaterką 77. Dywizji Piechoty. Lekarze uratowali jej życie i dorobili drewnianą protezę nogi. Dzielna gołębica została odznaczona francuskim Croix de Guerre z amerykańskimi liśćmi dębowymi, co oznacza, że krzyż wojenny otrzymała dwukrotnie. Zmarła w lipcu 1919 roku w Fort Monmouth w stanie New Jersey. Wypchaną można do dziś oglądać w Smithsonian Institute w Waszyngtonie, w towarzystwie pitbulla Stubby'ego, jedynego psa awansowanego do stopnia sierżanta na polu bitwy.Gołębie były też naturalnie wykorzystywane podczas II wojny światowej, przez obie strony konfliktu. Niemcy już w 1940 roku zarekwirowali wszystkie gołębie pocztowe hodowane przez Polaków. Z kolei lubujący się w organizowaniu alternatywnych metod prowadzenia walki Brytyjczycy zorganizowali całą operację poświęconą wykorzystaniu tych wyjątkowych stworzeń w warunkach bojowych. Otrzymała ona kryptonim Columba, nieszczególnie wyszukany, gdyż wyraz ten oznacza po łacinie właśnie gołębia. Operację przygotowano na początku lat 40. Początkowo Brytyjczycy i Amerykanie wykorzystywali ptaki od hodowców, którzy przekazali na cele wojskowe tysiące gołębi. Później zorganizowano wojskowy program hodowli gołębi pocztowych. Strategia była prosta. Zrzucano ptaki w niewielkich pojemnikach, do których był przyczepiony spadochron. Lokalni mieszkańcy, którzy znajdowali ptaki przekazywali je ruchowi oporu, a ten odsyłał do Wielkiej Brytanii informacje ukryte w małych pojemnikach przywiązanych do nóg ptaka albo pleców. Donoszono między innymi o niemieckich siłach i ich ruchach w danym regionie.Skrzydlaci szpiedzyZgodnie z danymi wojskowymi, w 1943 roku większość gołębi została zrzucona nad północną Francją. W 1941 roku spośród 690 ptaków powróciło 150, z czego 82 przyniosły z powrotem informacje wywiadowcze. Rok później wysłano już 2044 gołębie. Do gołębników powróciło 276 z 146 wiadomościami. W 1943 roku, podczas przygotowań do inwazji na Europę, wysłano 5814 gołębi, powróciło zaś 634 z 366 wiadomościami. O skali zaangażowania Amerykanów w tę branżę świadczy fakt, że podczas II wojny światowej do służby z gołębiami zaangażowano 150 oficerów i 3 tys. żołnierzy, którzy zajmowali się łącznie 54 tys. ptaków.Niemcy doskonale zdawali sobie sprawę z powagi sytuacji i polowali na skrzydlatych wywiadowców. Wiedzieli, że gołębie nie tylko przekazują cenne wiadomości, ale także dodają otuchy mieszkańcom podbitych terenów i dają im szansę zaangażowania się przeciwko najeźdźcy. Okupanci rozklejali plakaty informujące, że trzymanie gołębi nieznanego pochodzenia będzie traktowano jak szpiegostwo, za które w przypadku złapania grozi kara śmierci. Skuteczność takich odezw była zwykle niewielka, choć kary takie faktycznie wymierzano.Oczywiście przy tak dużej liczbie ptaków nie mogło nie dochodzić do wyjątkowych epizodów. Nie brakowało sytuacji, które przy całym okrucieństwie II wojny światowej należałoby mimo wszystko nazwać humorystycznymi. Tak było choćby zimą 1944 roku, gdy Amerykanie wysłali nad Cassino we Włoszech gołębicę o imieniu Lucia di Lammermoor. Wróciła z informacją, a jakże. Jej treść zaskoczyła i zapewne rozbawiła aliantów. „Zwracamy wam gołębia. Mamy co jeść. – Niemieccy żołnierze”. Do najbardziej chwalebnych należała natomiast misja gołębicy o imieniu Winkie. Zdarzyło się, że w lutym 1942 roku Niemcy zestrzelili nad Morzem Północnym bombowiec Bristol Beaufighter Królewskich Sił Lotniczych powracający z misji nad Norwegią. Maszyna opadła na zamarzające morze. Załoga nie była w stanie przekazać drogą radiową swojej pozycji i wezwać pomocy. Na szczęście na pokładzie była gołębica Winkie, numer służbowy NEHU 40 NSL.Wybawieni od śmierciPtak był jedyną nadzieją brytyjskich lotników, tylko on mógł wybawić ich od śmierci w lodowatych odmętach Morza Północnego. Po wypuszczeniu Winkie przeleciała w niezwykle trudnych warunkach około 200 km i doleciała do swojego gołębnika w Broughty Ferry, dzielnicy szkockiego Dundee. Ubrudzonego olejem i całkowicie wyczerpanego ptaka odnalazł właściciel stada George Ross.Ross poinformował o przybyciu gołębicy bazę RAF-u w Leuchars w hrabstwie Fife, oceniając, że z samolotem mogło stać się coś niedobrego. Zaalarmowane dowództwo zdołało oszacować pozycję bombowca na podstawie harmonogramu misji, godziny znalezienia ptaka, kierunku wiatru, a nawet prędkości ptaka, którą porachowano na podstawie rozmycia plam oleju na skrzydłach. Natychmiast wysłano samolot, który odnalazł załogę już po piętnastu minutach poszukiwań. Uratowani lotnicy z wdzięczności zorganizowali kolację na cześć wybawicielki.W grudniu 1943 roku Winkie została uhonorowana Medalem Dickin. Wyróżnia się nim zwierzęta, które wykazały się szczególnym bohaterstwem i poświęceniem w służbie w siłach zbrojnych oraz cywilnych służbach ratunkowych brytyjskiej Wspólnoty Narodów. O jego randze świadczy fakt, że jest zwierzęcym odpowiednikiem najwyższego brytyjskiego odznaczenia wojennego, Krzyża Wiktorii. Na medalu są wybite hasła: „Za Dzielność” oraz „My również służymy”.Winkie została odznaczona za „dostarczenie wiadomości w wyjątkowo ciężkich okolicznościach i tym samym przyczynienie się do uratowania załogi samolotu podczas służby w RAF-ie w lutym 1942 roku”. Po śmierci gołębicy Ross przekazał jej ciało wraz z medalem do Dundee Art Galleries and Museum. Bohater USA43SC639Łącznie w latach 1943–1949 Medal Dickin przyznano 54 razy. Uhonorowano nim między innymi osiemnaście psów, trzy konie i kota okrętowego. Najczęściej odznaczano gołębie – w uznaniu ich odwagi i poświęcenia przyznano im aż 32 medale. Wśród nagrodzonych był choćby G.I. Joe, inny bohater II wojny światowej.G.I. Joe, numer służbowy USA43SC639, służąc w amerykańskiej armii uratował setki istnień ludzkich w trakcie Kampanii Włoskiej. 18 października 1943 roku brytyjska 169. Brygada Piechoty zdobyła przed czasem miasteczko Calvi Vecchia w Kampanii, które zajęła 56. Dywizja Piechoty. Wcześniej jednak wezwano dowództwo aliantów do wykurzenia Niemców poprzez zbombardowanie miasteczka.Brytyjczycy nie byli w stanie połączyć się z dowództwem drogą radiową i odwołać nalot. Wysłano więc G.I. Joe, ten z przytroczoną informacją pokonał 30-kilometrowy odcinek do dowództwa w imponujące 20 minut. Dotarł na miejsce, gdy amerykańskie bombowce przygotowywały się do startu. Gdyby doszło do bombardowania mogły zginąć setki osób – mieszkańcy Calvi Vecchia oraz brytyjscy żołnierze, zaś miasteczko obróciłoby się w ruiny.Już po wojnie, G.I. Joe został odznaczony Medalem Dickin przez gen. mjr. Charlesa Keightleya. Uroczystość odbyła się londyńskim Tower. W uzasadnieniu wskazano, że ptak wykonał najbardziej zadziwiający lot gołębia armii Stanów Zjednoczonych podczas II wojny światowej. Był pierwszym niebrytyjskim gołębiem pocztowym uhonorowanym w ten sposób. Jak widać, bohaterstwo niejedno ma imię, co jest przyjemnym tematem do refleksji, gdy się ogląda kuzynów Winkie czy G.I. Joe dziobiących ziemię. Warto spojrzeć na nie z należnym szacunkiem i dokarmiać, nie tylko zimą.",,
Taksówkarze pomagali gangom przemycać migrantów,"Kilkuset obywateli państwa kaukaskich – głównie Czeczenii – przemyciły do Niemiec i Francji dwa gangi, których szefowie i członkowie zasiądą teraz w ławach oskarżonych – dowiedział się portal tvp.info. Szefowie tych niezależnych od siebie grup: Kurban M. i Movlat Ch. opłacali taksówkarzy, którzy przewozili imigrantów z ośrodków przy wschodniej granicy Polski do krajów Europy Zachodniej.","Głównymi oskarżonymi są wspomniani dwaj Czeczeni, będący szefami dwóch gangów przemytników ludzi. Choć Kurban M. i Movlat Ch. działali niezależnie od siebie, stosowali te same metody. Łącznie na ławie oskarżonych zasiądą 22 osoby.Gangi działały w latach 2016-2017 i wykorzystywały procedury uchodźcze, dzięki którym imigranci z Kaukazu przyjeżdżając do Polski składali wniosek o przyznanie statusu uchodźcy. Do czasu załatwienia formalności takie osoby były umieszczane w otwartych ośrodkach przy wschodniej granicy Polski. Każdy migrant otrzymywał Tymczasowe Zaświadczenie Tożsamości Cudzoziemca, dzięki któremu mógł bezpiecznie poruszać się po Polsce, ale nie mógł legalnie wyjechać z naszego kraju.Nawet kilka tysięcy euro od „łebka”Takie właśnie osoby były klientami gangów Kurbana M. oraz Movlata Ch. Przestępcy oferowali przerzucenie migrantów na Zachód, przede wszystkim do Niemiec i Francji. Koszt takiej operacji wyceniano na kilkaset do kilku tysięcy euro od osoby. Następnie „walizki” (tak przemytnicy często określają przemycanych ludzi) były przewożone taksówkami do krajów docelowych. Czasami przymusowym przystankiem były motele na granicy polsko-niemieckiej, skąd migrantów przewozili w głąb Unii kolejni kierowcy. Przemytników ludzi rozpracowali funkcjonariusze Nadwiślańskiego Oddziału Straży Granicznej i śledczy z Prokuratury Okręgowej w Warszawie. W toku śledztwa ustalono operacyjnie tożsamości taksówkarzy dorabiających na przerzucaniu ludzi ze wschodniej na zachodnią granicę Polski.Pierwsza wpadła grupa Kurbana M., który, jak się okazało, osobiście nadzorował kierowców i zajmował się rozliczaniem z nimi oraz pobieraniem pieniędzy od imigrantów. Niedługo potem zatrzymano ekipę Movlata Ch. Okazało się, że oba gangi korzystały z usług tego samego terespolskiego taksówkarza, który załatwiał kursy także swoim znajomym kierowcom. Szefowie obu gangów nie przyznają się do zarzutów. Podczas przesłuchania przekonywali, że tylko pomagali swoim krajanom i nie mają nic wspólnego z przemycaniem ludzi.Większość taksówkarzy przyznało się do kursów z migrantami, zaprzeczając jednocześnie, by robili to w ramach działalności w grupie przestępczej. Bossom gangów grożą kary łączne do 20 lat więzienia.",,
„Służby zdrowia nie wolno pozostawić regulacji niewidzialnej ręki wolnego rynku”,"Pieniądze unijne w polskiej służbie zdrowia są. Wyposażyliśmy za nie szpitale w sprzęt umożliwiający leczenie chorób nowotworowych, modernizujemy obecnie SOR-y, informatyzujemy szpitale. Inicjatywa opozycji o finansowaniu świadczeń zdrowotnych to fikcja ze względu na zasady dysponowania środkami unijnymi – przekonuje w rozmowie z „Gazetą Polską Codziennie” były minister zdrowia Konstanty Radziwiłł.","Kandydat w wyborach do Parlamentu Europejskiego obiecuje, że po ewentualnym zdobyciu mandatu europosła będzie dalej zajmować się służbą zdrowia. – Uchwalane i obowiązujące w Polsce prawo musi się mieścić w ramach, które ustalane są w Brukseli i Strasburgu. Jeśli nie bierzemy w tym udziału, zyskują Niemcy czy Francja, a nie my – podkreśla.– Potrzebujemy reprezentacji, która jednoznacznie odda się sprawie polskiej. Takiej, która nie widzi Unii Europejskiej jako superpaństwa, tylko odwrotnie – jako umowy pełnej szacunku i chęci do zawierania kompromisów, a umawiające się strony postrzega jako suwerenne państwa, mające swoje interesy. Na poziomie przygotowywania tego prawa potrzeba ekspertów. Moim polem działania jest ochrona zdrowia. Czuję się przygotowany do pracy w Parlamencie Europejskim na tym polu – zapewnia.Radziwiłł został spytany o polityków Konfederacji, którzy mają różne wizje funkcjonowania służby zdrowia w Polsce – od zostawienia, by podlegała prawom wolnego rynku po całkowite upaństwowienie.– Jeśli występują tak rozbieżne wizje co do podstawowych zasad i wartości, trzeba mieć świadomość, że głosując na jednego kandydata, w istocie można wesprzeć osobę o zupełnie innych poglądach. Rozbieżności rodzą pytanie: co ich łączy? Może się okazać, że jedyną ich motywacją jest chęć dostania się do europarlamentu po to, by rozbiec się po różnych frakcjach – ocenił.",,
„Oni myślą w interesie administracji i biurokracji. My – w interesie narodów”,"– Pani kanclerz pewnie żartuje, gdy mówi o potrzebie dalszego oddawania suwerenności. Moim zdaniem Unia Europejska ma szansę umacniać się, jeżeli będzie Unią Europejską solidarnych, suwerennych państw traktujących się poważnie na zasadzie równi z równymi, wolni z wolnymi – tak marszałek Sejmu Marek Kuchciński skomentował w programie „Gość Wiadomości” niedawne słowa Angeli Merkel.","Rozmowę nagrywano w Krasiczynie w pobliżu Przemyśla, gdzie marszałek spotkał się z László Kövérem przewodniczącym Zgromadzenia Narodowego Węgier. Kover był drugim gościem programu.  Na prośbę o komentarz słów kanclerz Niemiec węgierski polityk odparł: „Myślę, że pani kanclerz nie zgadza się nawet z własnym Trybunałem Konstytucyjnym, gdyż w Niemczech jest taka sama sytuacja, jak ta ustalona w konstytucji węgierskiej – że Węgry praktykują swoją suwerenność z innymi państwami UE. Nie jest więc możliwe, aby w węgierskim systemie prawnym znalazła się możliwość przekazania części suwerenności państwa. Obecnie jest to również niemożliwe w Niemczech, gdzie większość wyborców również ma te same poglądy”. Jeśli mówimy o demokracji, to naród powinien to rozwiązać. W przyszłym  roku, w maju odbędą się wybory do Parlamentu Europejskiego, które będą pierwszymi w historii całej UE, kiedy narody będą decydować, czy pójdziemy w stronę państwa federalnego, czy też w kierunku zachowania tożsamości narodowej. Czy chcemy dokonać wymiany ludów w Europie i utworzymy populację bez kultury, bez tradycji; czy też będziemy wspierać ruchy typu gender, czy obronimy wartości nie tylko chrześcijańskie – odpowiedział przewodniczący węgierskiego Zgromadzenia Narodowego, pytany konflikt na linii Węgry-UE i Polska-UE. – My mówimy o solidarności, w Unii mówi się o Europie dwóch, trzech prędkości. Oni dążą do dezintegracji Unii. Na tym polegają nasze spory. Oni myślą kategoriami całkowicie abstrakcyjnymi i w interesie administracji i biurokracji „zdekadentyzowanej”. My myślimy w interesie narodów – powiedział marszałek Kuchciński.  László Kövér zapewnił, że na Węgrzech, tak jak w Polsce, wyklucza się wyjście z UE. – Traktujemy to jako obrazę ze strony złośliwych ugrupowań – dodał. W opinii węgierskiego polityka instytucje europejskie forsują pewne rozwiązania i próbują obu krajom je narzucić. W jego ocenie to jest myślenie kolonialne, myślenie dawnych krajów kolonialnych.",,
Kalisz i Ziobro o oskarżeniu wobec agenta Tomka:  trzeba odtajnić cały materiał dowodowy,"Zbigniew Ziobro z SP apelował w „Po przecinku” w TVP Info, aby odtajnić akta dot. akcji CBA ws. „willi Kwaśniewskich” w Kazimierzu. – To obywatele powinni decydować w sprawach, gdzie podejrzani są politycy lub były prezydent. Wyjaśnijmy, czy sprawa jest polityczna, czy jednak kryminalno-korupcyjna – przekonywał Ziobro. – Sprawa od początku była dęta. Ale nie mam nic przeciwko temu, aby ujawnić dokumentację – zadeklarował Ryszard Kalisz.","Agent CBA Tomasz Kaczmarek, obecny poseł, został oskarżony o przekroczenie uprawnień podczas czynności operacyjnych CBA ws. m.in. „willi Kwaśniewskich”. Grozi mu do 8 lat więzienia.  „Zarzuty dla agenta to próba wykręcenia rąk” Zbigniew Ziobro z Solidarnej Polski podkreślił, że trzeba walczyć w Polsce o wysokie standardy i po to powstało CBA, które ma sukcesy na swoim koncie. – Zarzuty postawione panu agentowi Tomkowi są próbą wykręcenia rąk – powiedział Ziobro, który jest za tym, aby w tej sprawie upublicznić cały materiał dowodowy, a nie utajniać go.   – Prokuratura jest niewiarygodna w sytuacji, kiedy mówi, że doszło do przestępstwa, sprawa ma ogromną rangę publiczną, ale utajnia się materiał dowodowy –  wyjaśnił. Jego zdaniem odtajnienie akt to kwestia jednej decyzji. – Niech obywatele ocenią. To jest najważniejszy sąd w demokratycznym państwie – przekonywał polityk SP.  „Sprawa od początku była dęta”Ryszard Kalisz nie ma wątpliwości, że w tej sprawie agent Tomek przekroczył uprawnienia. – Sprawa od początku była dęta. Była robiona nie dlatego, że pojawiło się uzasadnione podejrzenia przestępstwa, ale żeby dopaść przeciwnika politycznego – przekonywał. Kalisz nie ma nic przeciwko odtajnieniu akt. – To można odtajnić. Nie ma nic przeciwko temu, aby było to jawne – zadeklarował Kalisz. Odtajnić może premierZiobro wyjaśnił, że akta dotyczące tej sprawy oparzone są klauzulą ściśle tajne i odtajnienie ich  leży ewentualnie w gestii premiera, któremu podlega szef CBA.  – Możemy zaapelować, aby tak się stało. Bo ostatecznie to obywatele powinni decydować w sprawach, w których podejrzani są politycy czy były prezydent. Wyjaśnijmy,  czy sprawa jest polityczna,  czy może jednak kryminalno-korupcyjna, jak mówią ci, którzy znają materiał dowodowy – przekonywał Ziobro.",,
Rosja uderza embargiem w Ukrainę. „Niet” dla nabiału i konserw. Na celowniku – słodycze,"Rosja nakłada kolejne embargo na ukraińskie produkty spożywcze. Od dziś obowiązuje zakaz importu nabiału, a od jutra na czarnej liście Moskwy znajdą się ukraińskie konserwy.","Zgodnie z decyzją rosyjskich służb nadzoru fitosanitarnego, od dziś do Rosji nie wolno sprowadzać ukraińskiego mleka i przetworów mlecznych. Inspektorzy sanitarni tłumaczą, że ukraiński nabiał nie spełnia rosyjskich norm. Na tej samej podstawie od jutra nie wjadą do Rosji ukraińskie konserwy zawierające: owoce, warzywa i ryby. Na celowniku rosyjskich służb są także ukraińskie słodycze. Na razie nie podjęto decyzji w sprawie zakazu importu, ale Rossielchoznadzor już zapowiedział rozważenie takiej możliwości.  Kłopoty z dostawami mają kolejne kraje           Rosja odcina swój rynek również od produkcji europejskiej i amerykańskiej. W sierpniu embargo może zostać nałożone na amerykański drób. Już wcześniej zamknięto granice dla unijnej wieprzowiny, a kłopoty z dostawami mają także europejscy producenci mleka i owoców.          Niedawno Rosja zatrzymała na granicy kilkaset ton polskich jabłek, twierdząc że zawierają nadmierne ilości pestycydów. W opinii niezależnych komentatorów działania rosyjskich służb sanitarnych mają charakter polityczny.Restrykcje wobec państw skonfliktowanych z RosjąRosja w przeszłości wielokrotnie wprowadzała restrykcje wobec importu żywności z państw skonfliktowanych z nią politycznie. Przybierało to na przykład postać zakazu przywozu win z Gruzji, a w ubiegłym tygodniu Rosja zabroniła wwozu owoców i warzyw z Mołdawii, co jej władze uznały za reakcję na ich politykę zbliżenia z Unią Europejską.  Rosja stanowi kluczowy rynek zbytu dla eksportu rolnego Ukrainy, a rosyjskie restrykcje w tej dziedzinie mogą poważnie zaszkodzić całej ukraińskiej gospodarce – ocenia Reuters.  CZYTAJ TEŻ Embargo na wieprzowinę; KE jest w kontakcie z Rosją",,
"Tusk nie wierzy w polexit, ale poseł KO brnie: „Może być tak, że Polska z Unii wyleci”","Choć od kilku dni opozycja po raz kolejny mówi o polexicie, szef Europejskiej Partii Ludowej Donald Tusk na spotkaniu we Wrocławiu stwierdził, że Prawo i Sprawiedliwość nie zdecyduje się na taki ruch. Mówił natomiast o „wypierPolu”. – To znaczy, że nie tyle może być polexit, czyli świadome wychodzenie, do którego pewnie dąży Jarosław Kaczyński, ale może być tak, że Polska z Unii po prostu wyleci – powiedział portalowi tvp.info poseł KO Marcin Kierwiński.","Temat polexitu wraca jak bumerang przy okazji reformy wymiaru sprawiedliwości. Tym razem pretekstem są projekty PiS dotyczące sądów powszechnych i Sądu Najwyższego. – Polsce nie grozi polexit na wzór tego, co się stało w Wielkiej Brytanii. W przypadku rządów PiS nie sądzę, żeby Kaczyński decydował się na hasło polexitu, biorąc pod uwagę, jak duży odsetek Polaków uważa, że nasze miejsce jest w Unii Europejskiej – mówił Tusk.  – Ktoś powiedział: tu żaden polexit nam nie grozi, tylko „wypierPol” – stwierdził były przewodniczący rady europejskiej. Chwilę później dodał, że takie wypowiedzi nie są do końca uzasadnione, bo „nikt nas z UE nie wyrzuci”. Polsce ma za to grozić obecność na obrzeżach wspólnoty. Jak informuje Wirtualna Polska, Tusk powołał się na słowa Ahmeda Goldsteina. – Czy po brexit nastąpi wypierPol? Ja już sobie znalazłem kogoś, z kim mogę się ożenić i dostać obywatelstwo cywilizowanego kraju. A wy? – napisał na Twitterze w 2016 r. Goldstein przedstawia się na profilu jako „irański artysta żydowskiego pochodzenia”. Parlamentarzysta zasugerował, że gdyby sytuacja była tak kryzysowa, to sam Tusk wróciłby do kraju, a nie zajął kolejne stanowisko w Brukseli. – Jeżeli tak mówi o dyktaturze i problemach, to powinien stanąć na czele, być osobistym przykładem. A co wybrał? Niech każdy sobie odpowie, dlaczego woli być w strukturach europejskich – stwierdził Cymański.  – Polska jest zbyt ważnym krajem i zbyt dużym krajem, żeby jego wyrzucenie w ogóle było możliwe. To jest bazowanie na pewnej niewiedzy części społeczeństwa – mówił senator PiS Jan Maria Jackowski. Mimo tego, że w polexit i wyrzucenie Polski z UE nie wierzy Donald Tusk, przekaz ten jak mantrę powtarzają politycy Koalicji Obywatelskiej. – Polexit, czyli wyjście Polski ze struktur unijnych, niestety staje się coraz bardziej realne. Projekt ustawy represyjnej, kneblującej środowiska sędziowskie jest wprost niezgodny z przepisami traktatowymi – powiedział poseł KO Arkadiusz Myrcha. Posłanka Lewicy Małgorzata Prokop-Paczkowska spodziewa się najgorszego. – Pakiet o sądach prowadzi do wyprowadzenia nas z Unii Europejskiej. Dla Jarosława Kaczyńskiego wolna Polska to zupełnie inny kraj niż kraj europejski – stwierdziła.  Czy w takim razie opozycja jest zdeterminowana i podobnie jak trzy lata temu zablokuje mównicę w Sejmie? – Nie wiem, co się będzie działo wieczorem. Byłam tu wtedy, obserwowałam, co się działo. Trudno powiedzieć, co posłowie postanowią po tym, co zaproponuje PiS – odpowiedziała Prokop-Paczkowska. Poseł Robert Kropiwnicki z KO liczy na to, że PiS sam wycofa się z projektu o sądach. Co jeśli tak się nie stanie? – Będziemy protestować przeciwko temu złemu projektowi – stwierdził. Nawet w święta Bożego Narodzenia, Sylwestra i Nowy Rok? Na to pytanie poseł Kropiwnicki już nie odpowiedział. Uśmiechnięty odszedł od naszej kamery.",,
"„Jak pani chce oceniać prezydenta, skoro pani nie wie, co się wydarzyło?” [WIDEO]","To bardzo słaby prezydent, ubezwłasnowolniony przez polski rząd, przez Jarosława Kaczyńskiego. Polska polityka zagraniczna jest polityką skierowaną w dół – oceniała w  Polskim Radiu zagraniczną działalność  Andrzeja Dudy posłanka KO Monika Rosa. Gdy prowadząca zapytała ją, jakie były efekty ostatniego szczytu NATO z udziałem głowy polskiego państwa, parlamentarzystka miała problem z odpowiedzią.","Podczas ostatniego szczytu NATO w Londynie Andrzej Duda zdołał przekonać prezydenta Turcji Recepa Tayyipa Erdogana, aby jego kraj zgodził się na plan obronnościowy Sojuszu dla Polski i krajów bałtyckich.  Kiedy prowadząca audycję Katarzyna Gójska poprosiła Monikę Rosę,  aby odniosła się do tej kwestii, posłanka miała wyraźne problemy z udzieleniem odpowiedzi. – Zna pani efekt tego szczytu? Słyszała pani, bo może pani coś umknęło? – dopytywała dziennikarka. – Może mi umknęło, słucham – odpowiedziała parlamentarzystka. Rosa stwierdziła następnie, że chciałaby się dowiedzieć, o co się ją konkretnie pyta. – Ja przed chwilą powiedziałam. Pytam o efekty ostatniego szczytu NATO, który się odbył w Wielkiej Brytanii, dotyczące Polski. Pani zna te efekty czy nie zna? – odparła prowadząca.",,
„Imbecyl i polityczny karzeł”. Reżim Kima grozi premierowi Japonii,"Wystrzelenie przez Koreę Północną kolejnych pocisków balistycznych zaniepokoiło społeczność międzynarodową. Gdy premier Japonii ocenił, że działania takie stanowią zagrożenie dla jego kraju został nazwany „imbecylem” i „idiotą” przez północnokoreańską agencję prasową KCNA.","Dwie rakiety wystrzelono w czwartek w kierunku Morza Japońskiego. Była to już 13. próba pocisków przeprowadzona przez Koreę Płn. w tym roku. Jak podała Koreańska Centralna Agencja Prasowa (KCNA), test osobiście nadzorował Kim Dzong Un i był bardzo zadowolony z jego przebiegu.„Wystrzelenie pocisków krótkiego zasięgu potwierdziło ponad wszelką wątpliwość przydatność bojową testowanej wyrzutni wieloprowadnicowej dla rakiet, a także jej przewagę nad innymi wyrzutniami i solidność konstrukcyjną” – zaznaczyła agencja KCNA.Jak podano, władze północnokoreańskie rozważają możliwość produkcji przemysłowej opancerzonej, gąsienicowej wyrzutni, która tak bardzo potwierdziła swą przydatność w trakcie prowadzonych od sierpnia testów. Zasugerowano, że broń może wkrótce trafić na wyposażenie wojska.Premier Japonii Shinzo Abe wyraził zaniepokojenie kolejną próbą rakietową przeprowadzoną przez komunistyczny reżim. Oświadczył, że działania Pjongjangu stanowią zagrożenie dla jego kraju oraz całego regionu.KCNA odpowiedziała komunikatem, w którym obraziła szefa japońskiego rządu. „Można powiedzieć, że Abe jest największym idiotą na świecie i najgłupszym człowiekiem znanym w historii, gdyż nie odróżnia pocisku od systemu rakiet wielokrotnego startu, oglądając tylko raport ze zdjęciami” – przekazano.",,
"Czekali na powrót Tuska, a tu wraca Schetyna","Kiedy po raz pierwszy mignęło mi gdzieś na Twitterze, że Donald Tusk nie będzie startował w wyborach prezydenckich, byłem przekonany, że link odeśle mnie do kolejnej analizy, prognozy, wyrażenia obaw lub nadziei. A jednak nie – naprawdę zrezygnował, „król Europy” wzgardził uczestnictwem w wyścigu po koronę zbuntowanej, krnąbrnej prowincji, jak zapewne myśli dziś o Polsce. Cóż, już kilka lat temu chciał się odseparować od polskich spraw, a przecież z punktu widzenia Tuska dziś jest tylko gorzej. Mając w perspektywie prestiż kierowania największą europejską rodziną polityczną zostawia kolegów z ich bałaganem i, w wielu przypadkach, rozczarowaniem.","Jest przy tym faktem, że Tusk dostał do rąk bardzo dobry argument, prawdziwą wymówkę, tym wiarygodniejszą, że przecież dla niego samego niezbyt wygodną. W zeszłym tygodniu kilkoro polityków opozycji reprezentujących różne jej frakcje mówiło o tym, że były premier nie ma dziś mocy zdobywania nieprzekonanego elektoratu, a bez niego wyborów prezydenckich nie da się wygrać w żaden sposób.  Tusk posłużył się bardzo podobną argumentacją, dodając, że ciąży na nim odpowiedzialność za trudne, niezbędne i niepopularne decyzje. Jest faktem, że pod jego reformą emerytalną dziś nie podpisuje się już ani Grzegorz Schetyna, ani nawet Władysław Kosiniak-Kamysz, który w swoim czasie dał jej twarz. Lecz choć dla prawie wszystkich taki finał sprawy wydawał się oczywisty, nie brakowało sympatyków, którzy czekali.  Hasło „Donald, musisz” przeżywało w wielu głowach i redakcjach drugą młodość, a jedna z dziennikarek pisała wręcz, że nie obchodzą jej nic a nic rozterki Tuska, ma wystartować i już. Tyle że Tusk chyba faktycznie zamówił sobie opisywany w poniedziałkowych mediach własny sondaż, który musiał rozczarować go na tyle mocno, by przerwać tę dziwną grę prowadzoną ze swoimi zwolennikami.  Zakończył tym samym ów specyficzny paraliż decyzyjny Platformy Obywatelskiej, w której, choć czas nagli, nie można było podjąć dotąd żadnej decyzji w sprawie wyborów prezydenckich – w każdej chwili unieważnić mógł ją bowiem sam Donald Tusk. Decyzja – jakkolwiek bez żadnej gwarancji ostateczności, bo nie w takich sprawach dawny premier zmieniał zdanie prawie z dnia na dzień – stawia Platformę w zupełnie nowej sytuacji. Zmienia się też, choć nie wiemy jeszcze do końca, w jaki sposób, pozycja jej lidera, Grzegorza Schetyny. Wybór najbezpieczniejszy  Dywagacje, czy postawić na Małgorzatę Kidawę-Błońską, Rafała Trzaskowskiego czy nawet Radosława Sikorskiego nagle przestały być tylko sztuką dla sztuki, ponieważ muszą – i to szybko – przełożyć się na decyzję, która z kolei zmienić ma, według oczekiwań ją podejmujących, polską politykę na wiele lat. Może na zawsze. Również wtedy, gdy sprawy nie ułożą się po myśli polityków Platformy. Zły wybór, którego konsekwencją byłby kiepski wynik jej kandydata lub rezygnacja z wystawienia reprezentanta PO już w pierwszej turze, to de facto dobrowolne wymazanie się z politycznej mapy w ciągu kilku następnych lat.  Kidawa-Błońska wydaje się być w tej chwili wyborem najbezpieczniejszym, jednak i inni kandydaci mają wpływowych sojuszników. Pojedynek może więc być krótki, lecz bardzo interesujący. Za Trzaskowskim ciągnąć się jednak będą jego warszawskie niepowodzenia, które, co prawda, samym warszawiakom zdają się w ogóle nie przeszkadzać, jednak mogą budzić obawy, jak poradziłby on sobie z całym krajem.  Nie wiemy też w tej chwili, czy afera, narastająca wokół zatrzymanego niedawno burmistrza warszawskich Włoch nie trafi rykoszetem w mazowieckich baronów Platformy i bliskich współpracowników Rafała Trzaskowskiego. Kandydatury Radosława Sikorskiego nie da się natomiast brać poważnie po taśmach, zaś niechęć wyborców nieprzekonanych budziłby zapewne w stopniu takim samym jak Tusk i myślę, że aby to stwierdzić, nie musiałby nawet zamawiać drogich prywatnych badań opinii społecznej.  A przecież politycy pozostałych sił opozycji nie stoją w tym czasie z założonymi rękoma, choć sytuacja na lewicy jest zupełnie inna niż u ludowców. W PSL wszystko jest już właściwie jasne. Władysław Kosiniak-Kamysz będzie kandydatem stronnictwa na prezydenta, choć nie jest już ponoć tak pewne, czy poprą go również przedstawiciele Kukiz’15, choć akurat to do wyborów może się jeszcze zmienić, znając niestabilność tego ugrupowania i jego lidera. Kosiniak-Kamysz zdaje się cieszyć poparciem Donalda Tuska, zaś kilku dziennikarzy już prowadzi mu kampanie wyborczą w swoich mediach, nawet się z tym nie kryjąc. Przyjaźnie i spięcia    Ponieważ na szansach i ryzykach tej kandydatury skupiłem się w poprzednim komentarzu dla portalu tvp.info, a do tematu na pewno wielokrotnie będziemy jeszcze wracać, od razu przejdę do kolejnego punktu – stosunku polityków Platformy do koalicjanta w Senacie i potencjalnego partnera w wyborach prezydenckich. Nie da się nie zauważyć, że te relacje nie są w ostatnich dniach najlepsze i zdają się psuć proporcjonalnie do wzrostu wiary lidera ludowców we własne siły.   „Gdy przedstawiciel partii, która razem z pozostałościami po Kukiz'15, ma 8,5 proc. poparcia, kreuje się na prezydenckiego kandydata całej opozycji, to staje się trochę niepoważny” – mówiła Polskiej Agencji Prasowej już w weekend Izabela Leszczyna, dawna wiceminister finansów w rządzie koalicji PO-PSL. Pod koniec tygodnia twitterowe konta partii i ich poszczególni działacze docinali już sobie na całego, a na uspokojenie emocji nie wpływa na pewno fakt, że kilku polityków związanych z ludowcami, wywodzących się z Unii Europejskich Demokratów, ma z Platformą własne „rachunki krzywd”. A że dziś ludowcy w zamieszaniu po decyzji Tuska widzą szansę na wzmocnienie kandydatury swojego szefa, przez jakiś czas może dochodzić do podobnych spięć. Na lewicy tymczasem sytuacja zaczyna trochę przypominać to, co dzieje się w Platformie. Wygląda bowiem na to, że Robert Biedroń już czuje się kandydatem na prezydenta, choć zapomniał o tym, że sporo zależy od kolegów. W tym samym czasie Biedroniowi sypie się własna partia, co znaczenie ma już tylko symboliczne w obliczu nieuchronnego rozpłynięcia się Wiosny w SLD. Jeśli jednak lewica, tak samo jak Platforma, przez dłuższy czas nie będzie w stanie wykreować kandydata na prezydenta, Kosiniak-Kamysz pozostanie jedynym pewnym kandydatem i, tak samo, jak Andrzej Duda, będzie mógł wykorzystywać czas, którego wszystkim, którzy zgłoszą się później, może zabraknąć.   SLD musi się jeszcze na nowo przeformatować, Platforma zaś decyzją Tuska pogrąża się w kolejnym stadium kryzysu przywództwa. Skoro bowiem Donald Tusk tak czytelnie odpuszcza, podpadając tym wielu sympatykom, Grzegorz Schetyna jako lider ugrupowania może poczuć się trochę pewniej, zaś jego młodzi konkurenci, którzy po cichu liczyć musieli na wsparcie z Brukseli, mogą zostać na lodzie. Być może pierwszą jaskółką przegrupowania sił w PO był czwartkowy wywiad radiowy posłanki Joanny Augustynowskiej, która swojego szefa nie mogła się wręcz nachwalić, słuchacze zaś musieli być w szoku, ponieważ wszyscy zapomnieliśmy już, że o ostatnio ciągle krytykowanym Schetynie można mówić tak dobrze.  Schetynę w doskonałym humorze zobaczyliśmy też podczas ogłaszania wspólnych kandydatów opozycji do prezydium Senatu (w przypadku PSL – jeszcze bez podania nazwiska). A skoro przewodniczący jest dziś tak bardzo zadowolony, zgadywać można, że są pokoje i biura poselskie, gdzie nastrój pogorszył się zdecydowanie i to bynajmniej nie na Nowogrodzkiej. Czekali na powrót Tuska, a tu wraca Schetyna.",,
„Kandydatura Zdanowskiej to największe oszustwo od czasów Kwaśniewskiego”,"Uważam, że to największe oszustwo od czasów kandydowania przez prezydenta Kwaśniewskiego, kiedy stwierdził, że ma wyższe wykształcenie – skomentował kandydaturę na prezydenta Łodzi skazanej prawomocnym wyrokiem Hanny Zdanowskiej Waldemar Buda, popierany przez Zjednoczoną Prawicę rywal polityk PO.","– Prawnie sprawa jest absolutnie oczywista. W wielu przypadkach było tak, że ktoś  mógł kandydować, ale nie mógł objąć urzędu, o który się starał. W 2011 r. Dariusz Warski został wybrany na posła, ale w związku z ustawą o prokuraturze, nie mógł objąć urzędu posła i nie mógł złożyć ślubowania – przypomniał Buda w programie „Minęła 20”.– Hanna Zdanowska może kandydować, ale nie będzie mogła objąć urzędu, nie zostanie prezydentem, bo wyklucza to wprost ustawa o pracownikach samorządowych – podkreślił.Buda wskazał, że jest wiele zawodów, których nie można wykonywać będąc skazanym, wymienił m.in. zawód pielęgniarki, nauczyciela i maszynisty. – A prezydent Łodzi twierdzi, że może być – wyraził zdziwienie.",,
"„Chcemy podziękować Ojcu Świętemu Janowi Pawłowi II za wszystko, co zrobił dla Polski i świata”","– Dziś chcemy podziękować Ojcu Świętemu Janowi Pawłowi II za wszystko, co zrobił dla Polski i świata. Jan Paweł II na zawsze pozostanie dla nas wzorem patriotyzmu i człowieczeństwa zakorzenionego w świecie chrześcijańskich wartości – podkreślił prezydent Andrzej Duda w przesłaniu opublikowanym na stronie kancelarii prezydenta.","Papież „ze szczególną troską zabiegał o pokój na świecie i upominał się o prawa słabych i uciśnionych” – powiedział prezydent.  – Mówił o tym w swoich wystąpieniach na forum Organizacji Narodów Zjednoczonych, mówił podczas swoich niezliczonych apostolskich podróży, mówił podczas homilii na placu św. Piotra w Rzymie – przypomniał Andrzej Duda.– Papież Polak objął swój urząd w trudnym momencie dziejów, gdy nasz świat pogrążony był w mroku zimnej wojny i podzielony żelazną kurtyną. Mimo to, dzięki swojej niezachwianej wierze, pozostał człowiekiem niezwykłej odwagi, którą od pierwszego dnia uczynił przewodnim hasłem swojego pontyfikatu. Pochylał się z troską nad losem każdego człowieka. Wielcy tego świata wysoko cenili sobie Jego autorytet, a dzięki Jego dobroci ludzie ubodzy i wykluczeni na nowo odnajdywali poczucie własnej wartości – zaznaczył prezydent. „Polacy zawdzięczają  Janowi Pawłowi II szczególnie wiele”Andrzej Duda zauważył, że Polacy zawdzięczają  Janowi Pawłowi II szczególnie wiele.  – Jego słowa dodawały nam otuchy w czasach walki o wolność i były dla nas drogowskazem w trudnym procesie budowy niepodległego państwa. Pamiętamy Jego pełną wiary modlitwę o nową, wolną Polskę, na placu Zwycięstwa w Warszawie. Pamiętamy słowa skierowane do ludzi pracy na gdańskiej Zaspie i do młodzieży na Westerplatte. Pamiętamy przemówienie wygłoszone w Sejmie Rzeczypospolitej. To słowa, które miały moc sprawczą i pozostają wciąż aktualne – powiedział szef państwa..Na koniec prezydent podkreślił, że wybór  Karola Wojtyły na papieża „był jednym z najważniejszych wydarzeń XX wieku”.   – Święty papież Jan Paweł II na zawsze pozostanie dla nas wzorem patriotyzmu i człowieczeństwa zakorzenionego w świecie chrześcijańskich wartości. Jesteśmy dziś głęboko wdzięczni Opatrzności, że dane nam było mieć w Jego osobie tak wielkiego duchowego przewodnika.– dodał. – Dziś chcemy podziękować Ojcu Świętemu Janowi Pawłowi II za wszystko, co zrobił dla Polski i dla świata – zakończył Andrzej Duda.",,
Nie będzie dochodzenia ws. książki Piątka pt. „Macierewicz i jego tajemnice”,Warszawska prokuratura okręgowa odmówiła wszczęcia dochodzenia ws. książki Tomasza Piątka pt. „Macierewicz i jego tajemnice” – poinformował rzecznik prokuratury Łukasz Łapczyński. Zawiadomienie w tej sprawie złożył były minister obrony narodowej Antoni Macierewicz.,"Zawiadomienie dotyczyło stosowania przemocy lub groźby wobec funkcjonariusza publicznego w celu podjęcia lub zaniechania czynności służbowych (za co grozi do trzy lata więzienia) i publicznego znieważania lub poniżania konstytucyjnego organu RP (do dwóch lat więzienia).Przywołany w nim został też art. 231a Kk, w myśl którego z ochrony prawnej przewidzianej podczas lub w związku z pełnieniem obowiązków służbowych, korzysta też funkcjonariusz publiczny w sytuacji, gdy „bezprawny zamach na jego osobę został podjęty z powodu wykonywanego przez niego zawodu lub zajmowanego stanowiska”.Jak poinformował Łapczyński, prokuratura po analizie zarówno zeznań byłego ministra obrony i treści publikacji nie wykazała, by „wyczerpane zostały znamiona czynów ściganych z oskarżenia publicznego”, zawartych w zawiadomieniu. Prokuratura uznała natomiast – dodał rzecznik – że opisywane przez zawiadamiającego zachowania można byłoby uznać za pomówienie, które zgodnie z Kodeksem postępowania karnego, ścigane jest z oskarżenia prywatnego.",,
TVN24 atakuje prezydenta i manipuluje jego słowami o sędziach,"Prezydent Andrzej Duda widzi potrzebę naprawy wymiaru sprawiedliwości i oczyszczenia środowiska sędziów z „czarnych owiec”, przez które spada zaufanie do całej grupy zawodowej. Zrzeszeni w - kojarzonym politycznie z Platformą Obywatelską – stowarzyszeniu „Iustitia” sędziowie uważają, że prezydent mówił o nich (Piotr Gąciarek), a słowa o oczyszczeniu kojarzą im się „z jakimiś najgorszymi czasami” (Bartłomiej Przymusiński). Stacja TVN24 cytując wypowiedzi prezydenta, dokonała istotnych cięć w swoim materiale.","Podczas ostatnich trzech spotkań (w Opolu Lubelskim, w Zwoleniu i z górnikami w Katowicach) prezydent Andrzej Duda wyraźnie akcentował potrzebę zmian w wymiarze sprawiedliwości, akcentując takie oczekiwanie obywateli oraz przekonując, że bez odpowiedzialności za niezgodne z prawem i etyką czyny „niektórych czarnych owiec” w środowisku sędziowskim - zaufanie do całej grupy nie wzrośnie.  Mimo wyraźnie przedstawionego stanowiska, stacja TVN24 w swoim materiale, który dotyczył sprzeciwu dwóch kongresmenów z USA (Demokratów), ucięła wypowiedzi prezydenta tak, że zmienił kontekst jego słów. Czytelnikom portalu tvp.info przedstawiamy wersję TVN i oryginalne słowa Andrzeja Dudy.   Opole Lubelskie. Oryginalna wypowiedź prezydenta RP: „Niektórym, podkreślam, niektórym, bo absolutnie nie wszystkim, ale niektórym sędziom wydaje się, że są bogami, bo mają nieograniczoną władzę nad ludźmi, którzy stają przed sądem. Otóż jest dokładnie odwrotnie i zupełnie inaczej. Sędziowie są sługami Rzeczypospolitej i narodu polskiego.”  Wersja TVN24  „Niektórym sędziom wydaje się, że są bogami, bo mają nieograniczoną władzę nad ludźmi, którzy stają przed sądem.” Zwoleń: oryginalna wypowiedź prezydenta Andrzeja Dudy „Mówiono wcześniej, że środowisko sędziowskie oczyści się samo [słowa Adama Strzembosza – przyp. red.] i okazało się, że tak się oczyściło, że do dziś są sędziowie, którzy służyli poprzedniemu systemowi i poprzedniej władzy ludowej, która była wybierana przez jedną partię i w ramach jednej partii, do której oni zresztą należeli w większości. Jeszcze w dodatku dzisiaj, proszę państwa, próbują wmówić wszystkim, że jedynym systemem, jaki jest dopuszczalny, jest ten, gdzie tylko sędziowie mogą powoływać sędziów. (...) Oni muszą być kryształowi. I społeczeństwo to obserwuje, a jeżeli zdarzają się jakiekolwiek czarne owce, muszą być natychmiast eliminowane, to jest rzecz najistotniejsza. Mało – powinny być eliminowane przez sędziów właśnie. Po to właśnie jest Izba Odpowiedzialności Dyscyplinarnej w Sądzie Najwyższym. Izba składająca się z sędziów. Po to, aby sędziowie umieli pokazać, że sami, w ramach stanu sędziowskiego, usuwają tych, którzy nie umieją zachować się przyzwoicie i nie spełniają standardów, aby wykonywać tą wielką społeczną służbę.”   Wersja TVN24 „Czarne owce, muszą być natychmiast eliminowane, to jest rzecz najistotniejsza, mało, powinny być eliminowane przez sędziów właśnie.” Katowice: Oryginalna wypowiedź prezydenta „Możemy mieć w Polsce różne spory, ale ta sprawa jest w moim przekonaniu poza sporem: że wymiar sprawiedliwości musi zostać naprawiony, a sędziowie muszą rozumieć, jaka rzeczywiście jest ich rola w polskim państwie. Szkoda, że nie chce tego zrozumieć wielu profesorów na wydziałach prawa polskich uczelni – strasznie mi jest z tego powodu przykro. Ale trudno, taką mamy Polskę i taki mamy dzisiaj stan. Mam nadzieję, że zdołamy to przełamać, tak jak przełamaliśmy wiele innych barier, które nas blokowały. Tak jak udało się kiedyś pokonać komunę, tak samo – wierzę w to – uda się oczyścić do końca nasz polski dom, aby był czysty, porządny, piękny i aby dalej wzrastał nam zdrowy. Żeby miał zdrowe korzenie i żeby najważniejsze instytucje polskiego państwa dobrze funkcjonowały.” Wersja TVN24 „Tak jak udało się kiedyś pokonać komunę – tak samo wierzę w to, że uda się oczyścić do końca nasz polski dom, tak żeby był czysty, porządny i piękny.” Prezydent mówi o potrzebie „oczyszczenia”. Iustitia oburzona Oprócz Macieja Gutowskiego, dziekana Okręgowej Rady Adwokackiej w Poznaniu, który twierdzi, że problem braku zaufania do sędziów nie wynika z bezprawnych działań „czarnych owiec”, tylko z mówienia na ten temat – w materiale TVN wypowiada się jeszcze dwóch sędziów ze stowarzyszenia Iustitia: Bartłomiej Przymusiński i Piotr Gąciarek. Organizacja ta w ostatniej kampanii wybiorczej wyemitowała polityczny spot poświęcony walce z rządem. Filmiki, które promowały działalność uderzających w działania rządu stowarzyszeń sędziowskich Iustita i Themis, przygotowała agencja reklamowa Michała Nowosielskiego. To zdeklarowany współpracownik i zwolennik PO, od lat aktywnie angażuje się w spory polityczne. Ten sam Przymusiński, wypowiadając się przed kamerą TVN, przekonywał, że prezydent Andrzej Duda, mówiąc o „czarnych owcach” w środowisku sędziów, z których ta grupa musi się oczyścić – mówi o nich. „Kilka skandalicznych wypowiedzi prezydenta na temat sędziów, wypowiedzi, które mówią o oczyszczaniu wymiaru sprawiedliwości, kojarzą się z jakimiś najgorszymi czasami” – stwierdza. Jego przedmówca z tego samego stowarzyszenia zaatakował prezydenta Andrzeja Dudę, twierdząc, że „włączył się kampanię ataków na sędziów”. - Jesteśmy atakowani, znieważani, odbiera nam się wszelkie prawa. Z wielką przykrością jako sędzia i obywatel odbieram włączenie się kampanię ataków na sędziów pana prezydenta – stwierdził Piotr Gąciarek.  Sędzia Gąciarek stał się sławny po materiale programu „Alarm!” w TVP1, którego był bohaterem. Jak ustalili reporterzy, odrzucony przez kobietę sędzia zakończył znajomość przed sądem, próbując odzyskać podarowane kobiecie przed rozstaniem prezenty.  Materiał TVP wskazał, że Piotr Gąciarek wykorzystał swoją pozycję i znajomości, aby doprowadzić do skazania poznanej w sieci kobiety, a wcześniej miał wręczyć kobiecie kilkanaście tysięcy złotych. We wrześniu 2018 r. Sąd Okręgowy w Poznaniu podjął decyzję o nakazie wstrzymania reportażu programu „Alarm!”, który przedstawiał w niekorzystnym świetle Gąciarka.",,
"Nowacka: nie ma takiej opcji, byśmy nie weszli do Sejmu","– Mam polityczne marzenie, aby w tej kadencji lewica była tak silną grupą, wnoszącą istotne postulaty i zmieniającą rzeczywistość, by w następnych wyborach móc rządzić. Nie ma takiej opcji, byśmy teraz nie weszli do Sejmu – stwierdziła zdecydowanie Barbara Nowacka, liderka Zjednoczonej Lewicy, gość „Po przecinku” w TVP Info.","Barbara Nowacka przekonywała, że jako liderka Zjednoczonej Lewicy jest zdecydowanie przeciwna ewentualnej koalicji z PiS w nowym Sejmie. Jednocześnie zastrzegła, że jej ugrupowanie nie przyłączy się do politycznej krucjaty przeciwko ugrupowaniu Jarosława Kaczyńskiego, gdyby wygrało ono wybory. – Jeśli nie uda się znaleźć wspólnych celów z innymi ugrupowaniami, to do żadnej koalicji nie przystąpimy. Lepiej być dobrą opozycją i realizować swój program, niż od niego odstąpić – mówiła Nowacka. Strawa fizyczna zamiast duchowej Liderka ZL zapowiedziała, że lewica będzie walczyć o zlikwidowanie religii w szkołach. – Pieniądze, które zostaną z wynagrodzeń katechetów pójdą na rzeczy potrzebne w szkole: gabinety dentystyczne czy dożywianie. Jestem przekonana, że w wielu partiach będzie szerokie poparcie dla takiego pomysłu – wyjaśniała. Nowacka stwierdziła, że „strawa fizyczna jest ważniejsza od strawy duchowej”. Cel: rządzić za cztery lata Kolejnym pomysłem lewicy jest zwiększenie roli lekarza rodzinnego w systemie zdrowotnym. – Większość ludzi nie zna swojego lekarza rodzinnego, bo nie ma z nim kontaktu. Zmieniłoby się to, gdy ten lekarz musiał odwiedzić każdego pacjenta przynajmniej raz w roku. Każdy Polak, powinien być ubezpieczony ze względu na obywatelstwo – mówiła. Nowacka, pytana, co jest jej największym politycznym marzeniem odparła: – Aby w tej kadencji lewica była tak silna grupą, wnoszącą istotne postulaty i zmieniającą rzeczywistość, by w następnych wyborach móc rządzić. Nie ma takiej opcji, byśmy teraz nie weszli do Sejmu.",,
Jest zgoda w UE na opóźnienie brexitu do 12 kwietnia,Unia Europejska zaoferowała Wielkiej Brytanii bezwarunkowe przedłużenie brexitu do 12 kwietnia. Decyzję podjęli europejscy przywódcy na szczycie w Brukseli. Między innymi na wniosek Polski nie zdecydowano się postawić władzom w Londynie żadnych warunków.,"Unijna 27 jednogłośnie uzgodniła swoją odpowiedź na wniosek Wielkiej Brytanii ws. przedłużenia brexitu – poinformował na Twitterze szef Rady Europejskiej Donald Tusk.  Później poinformował, że jest już po konsultacjach z premier Theresą May.Dwa scenariusze przedłużenia brexituSzef RE Donald Tusk poinformował na konferencji w Brukseli, że możliwe są dwa scenariusze przedłużenia brexitu.– W pierwszym scenariuszu, jeśli Izba Gmin zaakceptuje porozumienie rozwodowe w przyszłym tygodniu, Rada Europejska zgodziła się na przedłużenie do 22 maja. W drugim scenariuszu, jeśli porozumienie nie zostanie zaakceptowane w przyszłym tygodniu, Rada Europejska zgodziła się na przedłużenie do 12 kwietnia – powiedział Tusk.Przed konferencją Tusk rozmawiał z premier May. Na konferencji powiedział też, że udało się osiągnąć porozumienie z Wielką Brytanią ws. przedłużenie brexitu. „Odpowiedzialność cały czas spoczywa po stronie brytyjskiej”Odpowiedzialność za przebieg brexitu cały czas spoczywa na stronie brytyjskiej; to, że jesteśmy ciągle gotowi szukać pozytywnego rozwiązania, to dobry znak - ocenił po szczycie UE szef Rady Europejskiej Donald Tusk.– Cały ten wielomiesięczny niepokój co do przyszłości naszych relacji jest głównie spowodowany niezdolnością zbudowania jakiejś większości w Wielkiej Brytanii na rzecz jakiegoś konstruktywnego rozwiązania. Tu nasi partnerzy, mówię o 27, wykazali cierpliwość, zrozumienie i gotowość do współpracy, nawet jeśli to kosztuje sporo nerwów i nawet jeśli to jest nie bardzo zrozumiałe dla ludzi – powiedział dziennikarzom po zakończeniu szczytu Tusk.Jak tłumaczył, jeśli do 12 kwietnia nie będzie przegłosowanego w Izbie Gmin porozumienia z UE27, to wówczas będzie wiadomo, że nie wchodzi w grę udział Wielkiej Brytanii w PE. – To oznacza, że brexit, czyli wyjście stało się faktem - podkreślił szef Rady Europejskiej. Premier May: dłuższe opóźnienie „niewłaściwe”Brytyjska premier Theresa May poparła przyjęte przez Radę Europejską nowe terminy dot. procesu wyjścia W. Brytanii z UE, powtarzając jednak, że dłuższe opóźnienie brexitu i wzięcie udziału w wyborach do Parlamentu Europejskiego byłoby „niewłaściwe”.Szefowa rządu podkreśliła, że posłowie, którzy w przyszłym tygodniu ponownie zagłosują nad projektem umowy regulującej warunki opuszczenia Wspólnoty, stoją w obliczu „momentu podjęcia decyzji” i wezwała ich do udzielenia poparcia dla proponowanego tekstu porozumienia, aby „zakończyć ten okres niepewności”. Premier Morawiecki: uniknęliśmy postawienia Wielkiej Brytanii pod ścianą – Z mozołem wypracowaliśmy kompromisowe, dobre stanowisko, które pozwala W. Brytanii do 22 maja uzgadniać swoje procesy ratyfikacji w ramach parlamentu brytyjskiego, ale pewną datą graniczną, wyznaczoną również przez procedury brytyjskiej jest ten 12 kwiecień – mówił w czwartek w nocy premier Mateusz Morawiecki informując o ustaleniach szczytu 27 państw członkowskich ws. brexitu.",,
Gorące nagranie z Nitrasem w Sejmie [WIDEO],"– To my klęczymy u Rydzyka, nie? My klęczymy u Rydzyka!”, „Ilu pedofilów zamknąłeś, Jaki? – takie okrzyki słychać było w trakcie czwartkowej debaty sejmowej z ust posła Platformy Obywatelskiej Sławomira Nitrasa. Posiedzenie dotyczyło zaostrzenia kar za pedofilię – klub parlamentarny PO-KO nie głosował.","Autorką nagrania jest posłanka PiS Joanna Lichocka. Materiał został zamieszczony na Facebooku posła PiS Bogdana Rzońcy. W trakcie nagrania widzimy gwałtownie zachowującego się Sławomira Nitrasa. – To my klęczymy u Rydzyka, nie? My klęczymy u Rydzyka! – krzyczy polityk w kierunku posłów PiS. – Ilu pedofilów zamknąłeś, Jaki? (…) Łobuzie jeden. (…) Ja dopiero zaczynam – słyszymy. W materiale widać też jak razem z innymi posłami opozycji Nitras zaczyna uderzać ręką o pulpit. Debata dotyczyła zaostrzenia kar za pedofilię. W głosowaniu nad projektem PiS wzięło udział tylko 269 spośród 460 posłów. Wśród głosujących aż 263 osoby poparły projekt. Klub parlamentarny PO-KO nie głosował.",,
Warszawski ratusz: Na lata 2018-2045 są jedynie środki na dokończenie II linii metra,"W Wieloletniej Prognozie Finansowej m.st. Warszawy na lata 2018-2045 nie przewidziano środków finansowych na realizację III linii metra – wynika z dokumentów, do których dotarł portal tvp.info.","Dariusz Lasocki, radny Pragi-Południe z ramienia Prawa i Sprawiedliwości, uzyskał odpowiedź na pytanie dotyczące budowy III linii metra od Zarządu Transportu Miejskiego, Urzędu Miasta Stołecznego Warszawy i Metra Warszawskiego Sp. z o.o. Jak informuje ta ostatnia instytucja, na lata 2018-2045 nie są przewidziane wydatki na realizację odcinka III linii w kierunku na Gocław. Urząd Miasta Stołecznego Warszawy uzależnia rezerwę w budżecie na budowę III linii metra „w oparciu o możliwości finansowe Miasta oraz szanse na pozyskanie środków zewnętrznych z funduszy UE w perspektywie finansowej 2021-2027”. Ratusz jednocześnie zapewnia, że na lata 2018-2045 są zarezerwowane jedynie środki na dokończenie II linii metra. – Od 2006 r. w każdej kampanii wyborczej warszawiacy są mamieni przez Platformę Obywatelską budową metra, ale w Wieloletniej Prognozie Finansowej Warszawy nie została wpisana np. rozbudowa metra na Gocław, czyli jego III linia – mówił podczas konferencji w ramach akcji #ObiecankiRafałaiHanki członek sztabu Patryka Jakiego, Paweł Lisiecki (PiS).  Z kolei rzecznik sztabu kandydata Zjednoczonej Prawicy na prezydenta Warszawy, Jacek Ozdoba, przekonywał, że „co kampania wyborcza, to Platforma Obywatelska, Hanna Gronkiewicz-Waltz, ale też szef jej sztabu z 2010 r. pan Rafał Trzaskowski, dzisiaj kandydat na prezydenta, obiecują to samo”. Jak dodał, inaczej te obietnice wyglądają po wyborach. Lisiecki stwierdził, że Trzaskowski zauważył, że „kwestia metra stanowi bardzo ważną rzecz dla warszawiaków, uznał, że warto również do swojego programu wyborczego wpisać budowę III i IV linii metra”. – Trzaskowski zapomniał jednak o tym, że warszawski ratusz nie wpisał do Wieloletniej Prognozy Finansowej Warszawy kwestii związanej z budową warszawskiego metra – powiedział poseł PiS.",,
Areszt dla katalońskich separatystów. Mieli podburzać do niepokojów,"Sąd Najwyższy w Madrycie zadecydował o zastosowaniu liderów katalońskich organizacji niepodległościowych, tymczasowego aresztu. Jordi Cuixart i Jordi Sanchez są podejrzewani o podburzanie do niepokojów.","Wniosek w sprawie aresztu złożyła prokuratura, która dowodziła, że Cuixart, przywódca organizacji obywatelskiej Omnium Cultural, i Sanchez, lider głównej organizacji niepodległościowej ANC, odegrali kluczową rolę w planowaniu referendum niepodległościowego uznawanego przez rząd centralny za nielegalne.W poniedziałek o karę pozbawienia wolności dla szefa katalońskiej policji, Josepa Lluisa Trapero wnioskował również prokurator generalny Hiszpanii. Sąd nie orzekł jednak wobec niego zastosowania aresztu. Funkcjonariuszowi zarzuca się działalność wywrotową.Jak poinformowało w poniedziałek katalońskie radio, premier Katalonii Carles Puigdemont w liście do premiera Hiszpanii Mariano Rajoya zażądał od władz w Madrycie, by zakończyły „represje przeciwko narodowi i rządowi Katalonii”, m.in. umarzając postępowanie sądowe przeciwko szefowi katalońskiej policji.",,
„Europa przespała narodziny radykalizmów”,"– Muzułmanów zamykano w Europie w gettach, tak samo jak inni obcokrajowcy nie mieli szans na awans. A niesprawiedliwość się odkłada. Pewno 2-3 pokolenia muszą wymrzeć, żeby ta sytuacja się unormowała – tak ppłk Krzysztof Przepiórka odpowiedział w programie „Po przecinku” na pytanie o możliwości przeciwdziałania radykalizmowi wśród migrantów w Europie.","– Musimy pamiętać, że przekazywana obecnie młodym ludziom interpretacja islamu jest inna niż nauka znana nam z basenu Morza Śródziemnego, która miała tak pozytywny wpływ na Europę – mówił drugi z zaproszonych gości, dr Wojciech Szewko. Przypomniał o roli wahabizmu, który – jak powiedział – odrzuca kompromis ze światem współczesnym, a zakłada powrót do pierwotnych, surowych  literalnych zapisów i interpretacji islamu. – To jest wizja powstała wśród Beduinów  w Arabii Saudyjskiej, która jest w tej chwili utrwalana w meczetach sfinansowanych przez Arabię Saudyjską głównie - dodał. Zwrócił uwagę, że wykształceni w Arabii Saudyjskiej muzułmańscy duchowni indoktrynują wyznawców islamu w Europie. Szewko ocenił również, że to Stany Zjednoczone muszą pomóc zwalczać radykalizm islamski, wykluczając Arabię Saudyjską z grona swoich przyjaciół. „Niesprawiedliwość się odkłada”Ppłk Przepiórka ocenił z kolei, że Europa przespała narodziny radykalizmów.–  O tym, że się rodziły, wiedziała wcześniej. Muzułmanów zamykano w gettach. Tak jak inni obcokrajowcy nie mieli szans na awans taki, jaki mają Brytyjczycy, czy Belgowie, czy Francuzi. To powoduje, że  niesprawiedliwość odkłada się i tworzą się radykalizmy. Myślę, że chyba jest za późno na to, żeby cokolwiek odkręcić. Pewno 2-3 pokolenia muszą wymrzeć, żeby ta sytuacja się unormowała – ocenił gość TVP Info. Podobnego zdania był dr Szewko. – Imigranci tylko teoretycznie mieszkali za Zachodzie – powiedział. Ich sytuację nazwał apartheidem kulturowym. – Paryż płonął (również wtedy), gdy nie było Państwa Islamskiego – dodał. Obaj goście podkreślali, że teraz nie jest czas na rozwiązania polityczne. Wskazywali na konieczność  wspólnej polityki bezpieczeństwa, kosztem ograniczenia swobód obywatelskich rdzennych mieszkańców Europy.",,
"„My o tym głośno nie mówimy, ale Elbląg i mierzeja oraz CPK to są kwestie bezpieczeństwa”","CPK ma walor strategiczny i bezpieczeństwa. To na tym lotnisku mogą być przyjęte duże przerzuty wojsk NATO w razie wojny – mówił w programie „Gość Wiadomości” Jacek Saryusz-Wolski, europoseł niezrzeszony. Dyskusja dotyczyła też skuteczności działań Polski w UE. W opinii Saryusza-Wolskiego, „opozycja totalna zaciągnęła takie kredyty wdzięczności, domagając się  sankcji”, że teraz „nie może się niczego domagać”. Innego zdania był Janusz Zemke. Europoseł (SLD) ocenił, że koalicjanci Polski należą do państw „słabych”, a z „największymi graczami wewnątrz Unii jesteśmy właściwie w sytuacji konfliktowej”.","– W interesie rosyjskim jest, żeby nie powstał przekop (Mierzei Wiślanej – red.), w interesie gospodarczym Niemiec jest, żeby nie było kolejnego bałtyckiego portu (rozbudowy Elbląga po przekopie mierzei)  – bo Hamburg. I – żeby nie było CPK, który będzie odbierał pasażerów czy konkurował z Berlinem i Frankfurtem. Natomiast polskie bezpieczeństwo wymaga, potężnego lotniska na wypadek masowego przerzutu wojsk amerykańskich, i nie tylko, w przypadku konfliktu. Sprawy bezpieczeństwa są dużo ważniejsze niż gospodarcze – mówił Saryusz-Wolski.   Dyskusja w programie dotyczyła też skuteczności polskich zabiegów w Unii Europejskiej. Rozmówcy zgodzili się, że pozycja polski w negocjacjach uległa osłabieniu. – Zaczynamy przegrywać głosowania takie, których jeszcze byśmy – moim zdaniem – kilka lat temu nie przegrali – powiedział Zemke.",,
Facebook zapowiedział zwalczanie szkodliwej dezinformacji nt. koronawirusa,Facebook będzie usuwał fałszywe treści na temat koronawirusa i rzekomych alternatywnych sposobów leczenia zakażenia nim – zapowiedziała firma na swoim blogu. Swoją decyzję uzasadnia szkodliwym wpływem tego rodzaju treści na życie i zdrowie użytkowników platformy.,"Koncern wskazał, że jedną z zasad Facebooka jest zakaz publikowania przez użytkowników treści, które mogą wywoływać szkody w świecie rzeczywistym. Reguła ta ma być stosowana względem wpisów na Facebooku promujących np. picie wybielacza, które ma zwalczać koronawirusa z Wuhan, a także w odniesieniu do hasztagów promujących fałszywe treści na temat choroby w serwisie zdjęciowym Instagram. Firma Marka Zuckerberga zapowiedziała, że ocena treści będzie oparta na konsultacjach z „globalnymi, wiodącymi organizacjami ochrony zdrowia oraz lokalnymi organami”, w tym – WHO (Światowa Organizacja Zdrowia). Dziennik „Washington Post” zwrócił uwagę, że to nietypowe posunięcie dla Facebooka, który z reguły zamiast usuwać fałszywe treści jedynie obniża ich widoczność dla użytkowników oraz w wyraźny sposób je oznacza, informując o ich nieprawdziwości. W przeszłości ten sposób działania wzbudzał jednak wielokrotnie krytykę ze strony ekspertów ochrony zdrowia. „WP” przypomniał, że pierwsze problemy w związku z fałszywymi treściami nt. koronawirusa zaczęły pojawiać się w mediach społecznościowych w miniony weekend. Na Facebooku, Twitterze i YouTube pojawiły się wówczas szybko zyskujące popularność treści głoszące nieprawdziwe informacje na temat pochodzenia koronawirusa i sposobów leczenia, a także dotychczasowej liczby ofiar epidemii i dróg rozprzestrzeniania się infekcji. Niektóre ze szkodliwych wpisów jednak wciąż są szeroko dostępne w serwisie, m.in. w ramach prywatnych grup dyskusyjnych poświęconych korona wirusowi –zauważył dziennik. Twitter ocenił, że w związku z koronawirusem użytkownicy napisali do tej pory około 15 mln wpisów. Platforma dodatkowo poinformowała, że osoby wyszukujące treści na temat koronawirusa z terenu Stanów Zjednoczonych będą przez serwis przekierowywane do oficjalnych informacji na ten temat. Według „WP” YouTube do tej pory nie usunęło ze swojej platformy niektórych materiałów wideo, które głoszą fałszywe tezy nt. choroby i proponują nieistniejące terapie mające służyć jej leczeniu. W czwartek firma w wydanym przez siebie oświadczeniu zapowiedziała, że zamierza walczyć z dezinformacją na temat koronawirusa przez promowanie w wynikach wyszukiwania wiarygodnych źródeł informacji. Właściciel YouTube'a, koncern Google, poinformował z kolei, że w swojej wyszukiwarce internetowej również utworzył specjalny odnośnik przekierowujący osoby szukające wiadomości na temat koronawirusa do stron WHO. Według ostatnich informacji przekazanych przez chińskie służby medyczne, liczba zakażonych koronawirusem w tym kraju wynosi obecnie 9692. W prowincji Hubei zmarły 204 osoby, a w całych Chinach 212. Władze w Pekinie twierdzą, że poradzą sobie z wirusem, a WHO jest przeciwna ograniczeniom w podróżach i handlu z Chinami.",,
Projekt nowelizacji ustawy o Sądzie Najwyższym: Kadencja I prezes nieprzerwana,"Pierwsze czytanie projektu PiS dotyczącego nowelizacji ustawy o Sądzie Najwyższym odbędzie się w środę o godz. 12 - poinformował marszałek Sejmu Marek Kuchciński. Zgodnie z propozycją kadencję sędziego, który zajmował stanowisko I prezesa SN lub prezesa SN, uważa się za nieprzerwaną.","Projekt nowelizacji ustawy o SN złożony przez klub PiS przewiduje, że do orzekania w Sądzie Najwyższym mogą powrócić sędziowie, którzy przeszli w stan spoczynku. Ci, którzy chcieliby pozostać w stanie spoczynku, też mają taką możliwość.  W przypadku, gdyby na podstawie noweli do pełnienia urzędu w Sądzie Najwyższym powrócił sędzia, który zajmował stanowisko I prezesa SN lub prezesa SN, kadencję uważa się za nieprzerwaną. Ponadto projekt uchyla procedurę ubiegania się o zgodę prezydenta na dalsze orzekanie po ukończeniu 65 roku życia, ale dla sędziów, którzy już weszli do SN na mocy nowych przepisów, wiek spoczynku to 65 lat bez możliwości przedłużenia tego okresu. Wniosku do prezydenta ws. dalszego zajmowania stanowiska sędziowskiego i funkcji prezesa SN nie złożyła I prezes Sądu Najwyższego sędzia Małgorzata Gersdorf, która ukończyła 65 lat.  Przedstawiciele rządu, a także prezydenta wielokrotnie wskazywali, że Gersdorf w takiej sytuacji jest sędzią w stanie spoczynku. Jak zaznaczali, prezesem SN nie może być sędzia w stanie spoczynku i Gersdorf nie pełni już tej funkcji. Jak tłumaczył przedstawiciel wnioskodawców, poseł Marek Ast, nowelizacja jest konsekwencją postanowienia zabezpieczającego wydanego przez Trybunał Sprawiedliwości UE, w którym sąd ten nakazał, by sędziom przeniesionym w stan spoczynku przywrócono możliwość orzekania.",,
Wybuch w Diyarbakirze. Zablokowano Twittera i WhatsAppa,"Osiem osób zginęło, a ponad 100 zostało rannych w wybuchu samochodu pułapki w Diyarbakirze na południowym wschodzie Turcji. Premier Binali Yildrim oskarżył o zamach bojowników Partii Pracujących Kurdystanu. W całym kraju zablokowano Twittera i komunikator na smartfony WhatsApp.","Według Yildrima, wśród ofiar jest członek Partii Pracujących Kurdystanu oraz dwóch policjantów. Eksplozja była tak silna, że słychać ją było w całym mieście. Wcześniej w nocy turecka policja przeprowadziła obławy na domy liderów i deputowanych drugiej największej opozycyjnej siły w tureckim parlamencie – Ludowej Partii Demokratycznej, gdy odmówili składania zeznań w związku ze śledztwem w sprawie, jak podały władze, ""propagandy terrorystycznej"". W Diyarbakirze aresztowano lidera partii, a w Ankarze współprzewodniczącą. W sumie zatrzymano 12 prokurdyjskich deputowanych. Władze podjęły także działania w mediach społecznościowych. Częściowo zablokowały dostęp do Twittera i komunikatora na smarfony whatsApp.",,
Stan alarmowy w Jaśle. Wzrasta poziom wód w rzekach,W związku z przekroczeniem stanów ostrzegawczych trzech rzek burmistrz Jasła zarządził wprowadzenie alarmu powodziowego. Informacje o wydarzeniu otrzymaliśmy na platformę Twoje Info od naszego internaty.,"Stan alarmu powodziowego został zarządzony na terenie Miasta Jasła od godziny 19:00 we wtorek. Stany ostrzegawcze i alarmowe rzek: Wisłoki, Ropy i Jasiołki zostały przekroczone. Oficjalne zarządzenie podpisane przez Burmistrza głosi: Intensywne opady deszczu i porywisty wiatr dają się we znaki na południu Polski.Instytut Meteorologii i Gospodarki Wodnej wydał ostrzeżenia drugiego stopnia przed intensywnymi opadami deszczu dla województw: podkarpackiego, małopolskiego i śląskiego, a pierwszego – dla województw lubelskiego, mazowieckiego, świętokrzyskiego, łódzkiego, opolskiego i dolnośląskiego.W woj. śląskim, małopolskim, podkarpackim i świętokrzyskim ulewy mogą powodować lokalne spiętrzenia stanu wód w rzekach. Dla tych województw IMGW wydało ostrzeżenia hydrologiczne drugiego stopnia.                                                    Oświadczenie wydane przez burmistrza Jasła (fot. jaslo4u.pl) ",,
Müller: Rząd popiera decyzję prezydenta ws. obchodów w Izraelu,"Rzecznik rządu Piotr Müller powiedział, że rząd popiera decyzję prezydenta, żeby nie jechać na Światowe Forum Holokaustu w Izraelu. We wtorek prezydent Andrzej Duda poinformował, że nie poleci 23 stycznia do Izraela na wydarzenie organizowane w związku z 75. rocznicą wyzwolenia obozu Auschwitz-Birkenau.","Jak podkreślił w Programie 1 Polskiego Radia Piotr Müller, prezydent Polski powinien móc zabrać głos podczas uroczystości. – Nie może być tak, że odbywają się ważne uroczystości – chociaż organizowane przez pewną fundację – i głosu na nich nie zabiera prezydent RP – dodał. Prezydent otrzymał zaproszenie na uroczystości. Organizatorzy nie przewidzieli jednak jego wystąpienia, w odróżnieniu od przedstawicieli Izraela, Rosji, Niemiec, Francji, Wielkiej Brytanii i Stanów Zjednoczonych. Organizowane w Jerozolimie przez fundację rosyjskiego biznesmena Wiaczesława Mosze Kantora wydarzenie było jednym z tematów zwołanej przez Andrzeja Dudę Rady Gabinetowej, czyli wspólnego posiedzenia prezydenta i rządu. Po obradach prezydent powiedział, że stanowisko jest jednoznaczne. – Albo Polska będzie mogła zabrać głos, albo polski prezydent nie powinien brać udziału w tym wydarzeniu – powiedział Andrzej Duda. Podkreślił, że od początku rozmów ze stroną izraelską stanowisko Polski było niezmienne.",,
Rosyjskie wojska w Syrii w stanie gotowości bojowej. „Nadzorują ruchy wojsk USA”,"Rosyjskie portale informacyjne twierdzą, że Moskwa postawiła w stan gotowości bojowej wojska stacjonujące w Syrii. Internetowa gazeta „Wzgljad” pisze o „misji nadzorującej ruchy wojsk USA”. Wcześniej w niedzielę amerykańska organizacja Syrian American Medical Society oskarżyła syryjski reżim o atak chemiczny na szpital we Wschodniej Gucie.","Polska i dziewięć innych państw zwołały na poniedziałek nadzwyczajne posiedzenie Rady Bezpieczeństwa w tej sprawie. Oburzony wydarzeniami we Wschodniej Gucie prezydent Donald Trump oświadczył, że „prezydent Putin, Rosja i Iran są odpowiedzialne za wspieranie tego zwierzęcia Asada – zapłacą za to wysoką cenę”. Rosyjskie ministerstwo obrony zaprzeczyło doniesieniom o użyciu przez armię Baszara-al-Asada broni chemicznej. Rosyjskie media przypomniały, że niedawno prezydent Rosji Władimir Putin ostrzegł Stany Zjednoczone, iż Moskwa odpowie zbrojnie na każdy atak wymierzony w syryjskie wojska rządowe i stwarzający zagrożenie dla stacjonujących w Syrii rosyjskich żołnierzy.",,
Patryk Jaki: Być może będziemy zbierać podpisy ws. przywrócenia dawnej bonifikaty,"– Jeżeli władze Warszawy nie wycofają się z „podwyżki” (chodzi o prawo własności nieruchomości – red.), to nie wykluczam, że podejmiemy kolejne akcje polityczne. Być może zaczniemy zbierać podpisy pod uchwałą obywatelską, która przywróci bonifikatę – powiedział w programie „Gość Wiadomości” Patryk Jaki. Były kandydat na prezydenta Warszawy zadeklarował, że radni z PiS-u będą „aktywną i merytoryczną opozycją” w stolicy.","Rada Warszawy przegłosowała projekt uchwały w sprawie „podwyżek” za przekształcenie prawa do użytkowania wieczystego w prawo własności nieruchomości. Projekt został wniesiony z inicjatywy prezydenta stolicy Rafała Trzaskowskiego, który drastycznie zmienił wcześniejsze założenia. Przed wyborami radni  przyjęli uchwałę, która miała dawać możliwość przekształcenia prawa użytkowania wieczystego w prawo własności z 98-proc. bonifikatą. W projekcie nowej uchwały zapisano, że bonifikata maksymalna wynosi 60 proc. – Jeżeli władze nie wycofają się z podwyżki, to nie wykluczam, że podejmiemy kolejne akcje polityczne. Być może zaczniemy zbierać w Warszawie podpisy pod uchwałą obywatelską, która przywróci bonifikatę (98-proc. – red.). Złożymy uchwałę Rady Miasta; jesteśmy w mniejszości, ale to nie znaczy, że nie możemy walczyć – mówił Jaki. – Mieszkańcy Warszawy przyznali nam miejsce w opozycji, ale z bardzo dużym mandatem. Ćwierć miliona ludzi na nas głosowało. Chcemy ten mandat wykorzystać – zadeklarował. Komuniści wracają na ulice stolicy Były kandydat na prezydenta stolicy był też pytany o kwestię nazw ulic. – Warszawa jest coraz bardziej popularnym miejscem turystycznym. Chciałbym, żeby polityka miasta była polityką dumy z tego, jak odważnym, jak wspaniałym była miastem. A nie – żeby turystom pokazywać, jakich mieliśmy kolaborantów ze Związkiem Radzieckim – odparł Jaki. – Porażające jest tłumaczenie prezydenta Trzaskowskiego, który mówi, że jest to (postaci reprezentujące lewicową opcję polityczną – red.) część historii. Idąc tym tokiem rozumowania można by było powiedzieć, że Wehrmacht też jest częścią historii, to może im też pan prezydent jakąś ulicę znajdzie? – pytał Jaki.",,
„Mamy dość karuzeli zużytych nazwisk”. Na lewicy rośnie nowa siła,"Daleko im do SLD. Nie po drodze im z Januszem Palikotem. W Warszawie odbył się kongres założycielski partii RAZEM, nowej lewicowej inicjatywy. Jej działacze to przede wszystkim młodzi ludzie, nie skażeni dotąd polityką. Chcą walczyć o stabilne warunki pracy oraz likwidację umów śmieciowych. Domagają się także, by zamożni płacili wyższe, a biedniejsi – niższe, podatki niż obecnie.","O wiele bliżej im do hiszpańskiego „Podemos” (Damy Radę) niż do polskiego SLD. Młodzi działacze skupieni w RAZEM tłumaczą, że mają dość „karuzeli zużytych nazwisk i skompromitowanych twarzy” i dlatego chcą tworzyć oddolne ugrupowanie – na innych zasadach i z radykalnie odmiennym programem.– W przeciwieństwie do SLD jesteśmy lewicą z programu, a nie z nazwy. To dzięki Millerowi najbogatsi przedsiębiorcy płacą dziś śmiesznie niski podatek liniowy. Lewicowość milionera Palikota, który chce zlikwidować progresję podatkową, trudno traktować nawet w kategoriach humorystycznych – mówił Adrian Zandberg, jeden z liderów nowego ugrupowania.   Partia bez zgranych twarzy   Wśród działaczy nowego ugrupowania trudno szukać dotychczasowych działaczy z polskiej tzw. lewicy. RAZEM to w większości ludzie, którzy nie mieli dotąd wiele wspólnego z polityką. Są to związkowcy z sektora prywatnego, organizatorzy spółdzielni socjalnych, ludzie od lat zaangażowani w działalność pomocową. Jest też sporo naukowców. – Dla nas samych zaskakująca była spora reprezentacja informatyków – mówią z uśmiechem działacze. Do tej pory kojarzyli się oni głównie z elektoratem Janusza Korwin-Mikkego. – Potrzebujemy alternatywy dla politycznego establishmentu. PiS, PO, SLD – te partie wbrew pozorom niewiele różni, wszystkie reprezentują interesy zamożnej części społeczeństwa – podkreśla Adrian Zandberg.  Podobnie widzi to Magdalena Malińska. – Kiedy politycy występują z jednej partii, by tworzyć nową, można być pewnym, że nic się nie zmieni. Kiedy zwykli ludzie poświęcają swój wolny czas na tworzenie nowej partii i gromadzą się tak licznie, można mieć nadzieję, że zmieni się wszystko! – podkreśla. Nie dla „oszustów podatkowych” i „śmieciówek”Partia chce się upomnieć o miliony osób wypchniętych na „śmieciówki” czy zmuszonych do samozatrudnienia. – Chcemy skończyć z umowami śmieciowymi i wprowadzić godzinową płacę minimalną. Uważamy, że należy zreformować system podatkowy, obniżając podatki dla najbiedniejszych i podnosząc je dla najbogatszych – mówił Zandberg. Partia chce m.in. wprowadzenia dodatkowej stawki podatkowej dla najbogatszych w wysokości 75 proc. od dochodu przekraczającego 500 tysięcy.  Ważne miejsce w programie zajmuje walka z „oszustami podatkowymi”. – Wielkie korporacje i najbogatsi Polacy nie mogą unikać opodatkowania. Nie może być tak, że Kowalscy i Kowalskie składają się swoimi podatkami na drogi, wykształcenie pracowników i infrastrukturę, z których korzystają wielkie korporacje, a one później stosują optymalizację podatkową i płacą podatki na Cyprze – tłumaczą działacze.  Zdaniem liderów ugrupowania przez to, że najbogatsi unikają opodatkowania, brakuje pieniędzy na szkoły i szpitale. – Chcemy sprawnego państwa, które nie ucieka od odpowiedzialności za zapewnienie porządnej edukacji i służby zdrowia – podkreślają działacze. RAZEM w wyborach parlamentarnych?  Na pierwszym kongresie zebrało się około 200 delegatów reprezentujących kilkadziesiąt miejscowości. Razem nie będzie miało przewodniczących – kongres wybrał dziewięcioosobowy zarząd partii. Większość działaczy i działaczek zaangażowało się w działalność po raz pierwszy. W kongresie udział wzięli również zaproszeni goście – Anna Grodzka, posłanka partii Zieloni oraz Piotr Ikonowicz z Ruchu Sprawiedliwości Społecznej, Maria Świetlik, działaczka związkowa, a także dziennikarze – Rafał Woś, Roman Kurkiewicz oraz Wojciech Orliński.   Do RAZEM zgłosiło się już ponad 1600 osób. Na razie partia buduje struktury. Działacze nie kryją jednak chęci i chcą powalczyć o miejsca w Sejmie. – Zarejestrowanie list w całym kraju to duże wyzwanie. Najbliższe tygodnie pokażą, jak przełoży się to na faktycznych działaczy. Chcielibyśmy doprowadzić do wystawienia wspólnych list lewicy społecznej. Ostateczną decyzję w sprawie startu podejmiemy w ciągu najbliższych tygodni – dodają.",,
Świętokrzyska PO utraciła dziesięciu działaczy,"Dziesięciu dotychczasowych działaczy Platformy Obywatelskiej z powiatu kieleckiego złożyło w czwartek rezygnację z członkostwa w partii. Jeden z ich przedstawicieli tłumaczył, że powodem takiej decyzji jest zła sytuacja wewnątrz ugrupowania.","Rezygnację złożyli działacze z gmin: Sitkówka-Nowiny i Miedziana Góra. Wśród nich jest dwóch dotychczasowych członków zarządu powiatowego partii w powiecie kieleckim, m.in. Adam Głogowski, który związał się z PO w 2005 r. – Platforma w powiecie kieleckim to byli do tej pory głównie ci działacze, inni wcześniej „spauzowali”. Byliśmy jednymi z najdłużej działających osób w partii – powiedział Głogowski. Jak dodał, na decyzję o rezygnacji złożyło się „wiele spraw”, które od dłuższego czasu można było zaobserwować wewnątrz partii na szczeblu regionu. – Od paru lat widzimy, że jest wewnętrzny konflikt w PO. Brak od pewnego czasu zaangażowania kierownictwa partii i posłów ugrupowania w zwykłe, ludzkie sprawy, dotyczące także dbania o szeregowych członków ugrupowania – powiedział Głogowski. – Postulowaliśmy wiele zmian, bo bez tego nie istnieje żadna organizacja. Nie przejmowano się tym, obiecywano wiele różnych działań, ale nigdy nie szły one w parze z obietnicami – dodał. Będą kolejne odejścia? Według rozmówcy PAP, z ugrupowania w przyszłym tygodniu odejdzie kolejna grupa działaczy, niezadowolonych z sytuacji w Platformie. O sprawie jako pierwsza poinformowała w czwartek kielecka „Gazeta Wyborcza”. W połowie października z PO odszedł wójt gminy Miedziana Góra, były starosta kielecki, który przez kilkanaście lat szefował strukturom PO w powiecie, współzałożyciel ugrupowania w woj. świętokrzyskim Zdzisław Wrzałka. W rozmowie z PAP podkreślał wówczas, że powodem decyzji były „narastające po raz kolejny konflikty w świętokrzyskiej Platformie Obywatelskiej”. Dodał, że „póki co, nie zamierza wiązać się z żadną opcją polityczną”. Według komisarza PO w regionie Pawła Zalewskiego, „każdy ma prawo szukać swojego miejsca”. W czwartkowej rozmowie z PAP ocenił, że decyzja działaczy jest mocno związana z niedawnym odejściem Wrzałki. – Pan Zdzisław wybrał miejsce w PiS, to jego sprawa – dodał Zalewski. Podkreślił, że wciąż spotyka się z członkami PO w regionie i rozmawia o zbliżających się wyborach samorządowych. – Czasami jest tak, że ktoś odchodzi, ale my idziemy dalej, mamy program przyjęty na konwencji samorządowej. Pracujemy i idziemy do przodu – dodał Zalewski.",,
"Zwycięzcy i wielcy przegrani. Kogo zobaczymy w Sejmie, a kogo zabraknie?","W wyborach do Sejmu i Senatu historyczny wynik osiągnęło Prawo i Sprawiedliwość, zdobywając według danych ze 100 proc. obwodowych komisji wyborczych 44,56 proc. głosów. Kogo zobaczymy w najbliższej kadencji w sejmowych ławach? Kogo zabraknie?","Okręg 03 – WrocławW stolicy Dolnego Śląska Polacy wybrali: Jacka Protasiewicza (KW PSL), Mirosławę Stachowiak-Różecką (KW PiS), Krzysztofa Śmiszka (KW SLD) i Grzegorza Schetynę (KW KO).Okręg 09 – ŁódźŁodzianie do nowego Sejmu wybrali m.in.: Piotra Glińskiego (KW PiS), Waldemara Budę (KW PiS), Tomasza Zimocha (KW KO) i Iwonę Śledzińską-Katarasińską (KW KO).Okręg 13 – KrakówW Krakowie mandat posła zdobyli: Małgorzata Wassermann (KW PiS), Jarosław Gowin (KW PiS), Paweł Kowal (KW KO). W sejmowych ławach w tej kadencji nie zobaczymy  Jerzego Meysztowicza (KW KO). Okręg 19 – WarszawaMieszkańcy stolicy mieli do wyboru wielu rozpoznawalnych kandydatów. Nie jest zaskoczeniem, że w Sejmie nowej kadencji zobaczymy prezesa PiS Jarosława Kaczyńskiego czy kandydatkę Koalicji Obywatelskiej na premiera – Małgorzatę Kidawę-Błońską. Z list KW PiS pewny mandat mają poza tym: Mariusz Kamiński, Małgorzata Gosiewska, Jarosław Krajewski i Sebastian Kaleta. Katarzyna Lubnauer, Dariusz Rosati, Katarzyna Piekarska, Michał Szczerba i Klaudia Jachira mają pewne mandaty jako kandydaci z KW KO. W Sejmie zobaczymy też lidera warszawskiej listy Konferedacji Janusza Korwin-Mikkego, „jedynkę” listy KW SLD Adriana Zandbera i pierwszego z listy KW PSL Władysława Bartoszewskiego.W tej kadencji w Sejmie nie zobaczymy: Joanny Staniszkis (KW PSL), Piotra Naimskiego (KW PiS), Zbigniewa Gryglasa (KW PiS) i Romana Koseckiego (KW KO).Okręg 20 – WarszawaZ tzw. „obwarzanka warszawskiego” do Sejmu weszli na pewno: Mariusz Błaszczak (KW PiS), Andrzej Rozenek (KW SLD), Jan Grabiec, Paweł Zalewski i Kinga Gajewska (wszyscy KW KO).W tej kadencji z tego okręgu zabraknie m.in. Jakuba Stefaniaka (KW PSL) i Andrzeja Smirnowa (KW PiS).                                                Zobacz zdjęciezobaczwszystkieGroup 27Created with Sketch.                    Kandydaci Okręg 25 – GdańskW Trójmieście mandaty posłów zdobyli: Jarosław Sellin, Kacper Płażyński, Tadeusz Cymański (wszyscy KW PiS) oraz Sławomir Neumann, Jarosław Wałęsa i Agnieszka Pomaska (wszyscy KW KO).Okręg 31 – KatowiceZe Śląska pewny mandat zdobył premier Mateusz Morawiecki (KW PiS). W Sejmie zobaczymy również Michała Wójcika (KW PiS) i Borysa Budkę (KW KO).Okręg 39 – PoznańW Poznaniu większość głosów zdobyła Koalicja Obywatelska – w Sejmie na pewno zobaczymy Joannę Jaśkowiak, Rafała Grupińskiego i Adama Szłapkę. Mandat zdobyli też Jadwiga Emilewicz i Szymon Szynkowski vel Sęk (KW PiS).Okręg 41 – SzczecinW stolicy województwa zachodniopomorskiego mandaty posłów zdobyli Marek Gróbarczyk (KW PiS) i Sławomir Nitras (KW KO).",,
Papież: Ludzie stosujący przemoc w imię religii poważnie obrażają Boga,"– Ci, którzy podejmują akty przemocy lub próbują je usprawiedliwiać w imię religii, poważnie obrażają Boga, który
jest pokojem i źródłem pokoju, i pozostawił w ludziach odbicie
swej mądrości, siły i piękna - powiedział Ojciec Święty
przyjmując dziś delegację Światowej Konferencji Religii na rzecz
Pokoju (World Conference of Religions for Peace). Jest
to utworzona w 1970 r. największa organizacja międzynarodowa
przedstawicieli religii świata; stawia sobie za cel
krzewienie pokoju.","W swoim przemówieniu Ojciec Święty podkreślił, że pokój pozostaje pilnym zadaniem w dzisiejszym świecie, w którym wiele narodów nosi blizny wojny i konfliktu. Zaznaczył, że pokój jest zarówno darem Bożym, jak i osiągnięciem ludzkim. Dlatego wierzący wszystkich religii są wezwani do modlitwy o pokój, a ludzie dobrej woli mają się do tej sprawy przyczyniać swym sercem, umysłem i rękoma. Papież podkreślił że budowanie pokoju ściśle łączy się z dążeniem do sprawiedliwości. – Religie, ze swoimi duchowymi i moralnymi zasobami mają do odegrania specyficzną i wyjątkową rolę w budowaniu pokoju. Nie mogą być obojętne, a tym bardziej dwuznaczne tam gdzie w grę wchodzi pokój. Ci, którzy podejmują akty przemocy lub próbują je usprawiedliwiać w imię religii, poważnie obrażają Boga, który jest pokojem i źródłem pokoju, i pozostawił w ludziach odbicie swej mądrości, siły i piękna - powiedział Franciszek.Ojciec Święty wyraził uznanie dla działań Światowej Konferencji Religii na rzecz Pokoju, zaznaczając, że religie z samej swej natury zobowiązane są do krzewienia pokoju poprzezsprawiedliwość, braterstwo, rozbrojenie i troskę o stworzenie.",,
Rzecznik Praw dziecka: Szkoła musi być wolna od ideologii,"– Szkoła musi być wolna od ideologii, która skrywa się pod pozorem tolerancji - powiedział Rzecznik Prawa Dziecka Mikołaj Pawlak. W rozmowie opublikowanej w „Naszym Dzienniku” RPD nawiązał do promocji ideologii gender i LGBT w szkołach w ramach tzw. tęczowych piątków.","– Dyrektorzy muszą tego pilnować, a resort edukacji ich kontrolować. Rodzice mogą żądać przestrzegania prawa do wychowania. Rzecznik praw obywatelskich ma strzec praw wszystkich obywateli, a nie tylko wybiórczo określonych – podkreślił Pawlak. Dr Andrzej Mazan, pedagog i dyrektor szkoły, ocenił, że nie można zrzucać całej odpowiedzialności na rodziców.  – To jest też w gestii ministerstwa i tutaj spychanie wszystkiego na rodziców nie powinno mieć miejsca. Dla tych dzieci, które nie chcą w tym uczestniczyć, powinny być zapewnione normalne lekcje – powiedział Mazan. – Docierają sygnały, że dyrekcje zablokowały informacje w dziennikach elektronicznych o tym, co zaplanowano w szkole w najbliższy piątek. Otrzymaliśmy takie informacje z Wielkopolski i Mazowsza. Mamy więc podejrzenia, że będzie się działo coś, czego rodzice sobie nie życzą – dodał.  „Marek Grabowski zachęca do zainteresowania się sprawą tzw. tęczowych piątków przede wszystkim poprzez uzyskanie informacji w odpowiednim kuratorium oraz w MEN. Fundacja na swojej stronie podaje link do listy kuratorów oraz zestaw przykładowych pytań” – czytamy w „ND”. Prezes Fundacji Mamy i Taty przyznał, że uzyskanie informacji nie zawsze jest proste. Grabowski wskazał także, że sam resort, oprócz uczulania rodziców na problem, powinien interweniować w sprawie „tęczowych piątków”. – Jest przecież nadzór urzędniczy nad szkołami z kuratorium i z samorządu – przypomniał.",,
Marsz i kontrdemonstracja w Dzień Żołnierzy Wyklętych. Interweniowała policja,"Ulicami Warszawy przeszedł w piątek wieczorem marsz upamiętniający Żołnierzy Wyklętych. Na skrzyżowaniu ul. Rakowieckiej i Kazimierzowskiej został zablokowany przez kilkadziesiąt osób, które usiadły na jezdni. Policja usunęła i wylegitymowała kontrdemonstrantów.","Warszawski Marsz Żołnierzy Wyklętych wyruszył sprzed byłego Aresztu Śledczego przy ul. Rakowieckiej, gdzie powstaje Muzeum Żołnierzy Wyklętych i Więźniów Politycznych PRL. Marsz zorganizowały Stowarzyszenie Marsz Niepodległości, ONR ABC, WiN Warszawa i Żołnierze Chrystusa.Uczestnicy przemarszu mieli ze sobą m.in. transparenty z napisami: „Armio wyklęta ONR Mazowsze pamięta”, „Krajowa Komenda Główna WiN Inspektorat Warszawa”. Nieśli też flagi Polski, ONR ABC, Młodzieży Wszechpolskiej i Ruchu Narodowego. Niektórzy mieli zapalone pochodnie.Zanim przemarsz wyruszył z ul. Rakowieckiej do zebranych przemawiali, m.in. Janusz Korwin-Mikke, poseł Robert Winnicki i działaczka pro-life Kaja Godek. – Tu mamy mówić o czasach, kiedy Polska była pod okupacją hitlerowską, a potem stalinowską, i różnica polega na tym, że my uważamy to za okupację, a ci, co stoją tam, uważają, że to był postęp i socjalizm – powiedział Korwin-Mikke, wskazując zebranych po drugiej stronie ulicy kontrmanifestantach. Kontrmanifestacja za linią z białych różNa skrzyżowaniu ul. Rakowieckiej i Kazimierzowskiej marsz napotkał kontrmanifestację zorganizowaną przez Obywateli RP. Kilkadziesiąt osób usiadło na jezdni, ułożyły w poprzek ulicy linię z białych róż. Miały transparenty z napisami m.in. „Bury nie jest bohaterem”, „Faszyzm stop”, „Opamiętajcie się! Faszyzm stop!”, „Walczymy o jutro naszych wnuków! Faszyzm stop”. Widać było emblematy Obywateli RP.Jak napisali w przesłanym PAP oświadczeniu Obywatele RP, demonstrowali „przeciwko wzniecaniu nienawiści wobec przeciwników politycznych, a także ludzi innej narodowości, wyznania bądź koloru skóry” oraz „przeciwko nadużywaniu bolesnych doświadczeń polskiej historii”.Po nieskutecznym wezwaniu do rozejścia się kontrmanifestantów usunęła policja. Jak powiedział asp. sztab. Mariusz Mrozek z Komendy Stołecznej Policji, zgromadzenie środowisk narodowych było legalne, pod kontrolą urzędników ratusza.– Na miejscu byli obserwatorzy z ramienia Biura Bezpieczeństwa i Zarządzania Kryzysowego, którzy do samego końca, czyli do momentu, gdy zgromadzenie doszło na pl. Trzech Krzyży, nie zgłaszali nam zastrzeżeń co do jego przebiegu bądź treści prezentowanych przez uczestników – powiedział Mrozek.Dodał, że próba blokowania marszu przez kilkadziesiąt osób, które weszły na jezdnię, nastąpiła zanim jeszcze został wstrzymany ruch pojazdów. – Te osoby nie stosowały się do poleceń policjantów, zostały przeniesione na bok, wylegitymowane i po tych czynnościach na ten moment zwolnione – zaznaczył.Przemarsz zakończył się na pl. Trzech Krzyży. Narodowy Dzień Pamięci Żołnierzy Wyklętych Przypadający 1 marca Narodowy Dzień Pamięci Żołnierzy Wyklętych ustanowił w 2011 r. parlament „w hołdzie Żołnierzom Wyklętym – bohaterom antykomunistycznego podziemia, którzy w obronie niepodległego bytu Państwa Polskiego, walcząc o prawo do samostanowienia i urzeczywistnienia dążeń demokratycznych społeczeństwa polskiego, z bronią w ręku, jak i w inny sposób przeciwstawili się sowieckiej agresji i narzuconemu siłą reżimowi komunistycznemu”.Tego dnia w 1951 roku w więzieniu mokotowskim wykonano wyrok śmierci na siedmiu członkach IV Zarządu Głównego Zrzeszenia „Wolność i Niezawisłość”: Łukaszu Cieplińskim, Mieczysławie Kawalcu, Józefie Batorym, Adamie Lazarowiczu, Franciszku Błażeju, Karolu Chmielu i Józefie Rzepce.",,
"Spór w Brukseli. „Wy macie zasady, my fundusze strukturalne”","Odmowa podpisania konkluzji szczytu Unii przez premier Beatą Szydło doprowadziła do ostrej wymiany zdań między szefową polskiego rządu a liderami kilku państw unijnych. Z relacji unijnych dyplomatów wynika, że padło wiele ostrych słów.","Spotkanie przywódców 28 państw Unii, podczas którego, przy sprzeciwie Polski, odnowiono mandat przewodniczącego Rady Europejskiej Donalda Tuska, zakończyło się w czwartek krótko po północy.Wobec odmowy poparcia wniosków przez Polskę przyjęto „konkluzje przewodniczącego Rady Europejskiej” poparte przez 27 państw. Premier Szydło jeszcze przed zakończeniem szczytu mówiła dziennikarzom, że według niej nieprzyjęcie wniosków przez wszystkie państwa UE będzie oznaczać, że szczyt będzie nieważny.Wytyczna, nie akt prawnyUnijni dyplomaci podkreślali, że taki krok nie ma znaczenia z punktu widzenia legalności wyboru Tuska, ponieważ decyzja w tej sprawie jest podejmowana przez przywódców większością kwalifikowaną. Podkreślali, że wnioski są jedynie wytyczną polityczną, a nie aktem prawnym samym w sobie.Z relacji dyplomatów wynika, że na zakończenie obrad Tusk spytał, co z wnioskami. Szydło miała powiedzieć, że ich nie poprze. Na to włączył się premier Belgii Charles Michael, który skrytykował przenoszenie sporów wewnętrznych na forum UE. Miał też użyć słów „dziecinne podejście”, aby opisać powstałą sytuację. Szefowa polskiego rządu wskazała, że odwołuje się do podstawowych zasad, które powinny obwiązywać we Wspólnocie. W dyskusji odpowiedział jej prezydent Francji Francois Hollande, który miał powiedzieć: „wy macie zasady, my mamy fundusze strukturalne”.Krytykowali postawę PolskiW dyskusji wypowiadała się też kanclerz Niemiec Angela Merkel oraz premier Luksemburga Xavier Bettel, którzy również krytykowali postawę Polski.W konkluzji przywódcy zgodzili się, że jeszcze w tym roku przeprowadzą dyskusję na temat sposobu przeprowadzania nominacji na stanowiska unijne. To ukłon w stronę władz z Warszawy, które zwracały uwagę, że procedura wyboru przewodniczącego Rady Europejskiej jest nietransparentna. – Bardzo źle się stało, że wybór szefa Rady Europejskiej został przeprowadzony wbrew państwu, z którego pochodził kandydat – zwróciła uwagę Szydło.",,
Prezydent desygnował Mateusza Morawieckiego na premiera,Prezydent Andrzej Duda przyjął dymisję rządu Beaty Szydło i powierzył jej dalsze sprawowanie obowiązków do czasu powołania nowej Rady Ministrów.,"– Może pani premier spojrzeć z satysfakcją na te dwa lata i jestem pewien, że w annałach historii będzie pani zapisana wielkimi literami, z niezwykle pozytywnym wizerunkiem – zwrócił się prezydent do Beaty Szydło. Andrzej Duda pogratulował ustępującej szefowej rządu m.in. skutecznego wdrożenia reform prospołecznych. – Chociaż jest ten smutny moment, w którym następuje zmiana i ktoś odchodzi z zajmowanego stanowiska, to była to, pani premier, dobra służba – podkreślił. ",,
Kandydaci w wyborach mają coraz mniej czasu,"Do wtorku do północy komitety wyborcze mogą zgłaszać do komisji okręgowych kandydatów na posłów i senatorów. Prawo to mają tylko te komitety, które zostały zarejestrowane wcześniej przez Państwową Komisję Wyborczą.","Wyznaczony w kalendarzu wyborczym termin zgłaszania kandydatów na posłów i senatorów do okręgowych komisji wyborczych mija o północy 30 sierpnia. Lista kandydatów na posłów powinna być poparta podpisami co najmniej 5 tys. wyborców stale zamieszkałych w danym okręgu wyborczym. Zgłoszeniu kandydata na senatora powinno towarzyszyć co najmniej 2 tys. podpisów Według PKW zbieranie podpisów poparcia dla list kandydatów musi się odbywać w takich warunkach, by możliwe było udostępnienie wyborcom list. Osoby zbierające podpisy dla danej listy powinny okazywać wyborcom wykaz kandydatów na posłów, którzy będą na niej umieszczani. PKW zarejestrowała do tej pory 103 komitety wyborcze, które chcą w jesiennych wyborach parlamentarnych wystawić swych kandydatów. Komisja w poniedziałek ma zdecydować w sprawie Komitetu Wyborców w Imieniu Patriotów, który został wezwany do usunięcia wady we wniosku o rejestrację. Swoich kandydatów w jesiennych wyborach do Sejmu i Senatu zamierza wystawić 17 komitetów: Platformy Obywatelskiej, Sojuszu Lewicy Demokratycznej, Prawa i Sprawiedliwości, Polska Jest Najważniejsza, Polskiego Stronnictwa Ludowego, Prawicy Rzeczypospolitej, Polskiej Partii Pracy-Sierpień 80, Polski Patriotycznej, Ligi Obrony Suwerenności, Związku Słowiańskiego, Nowej Prawicy Janusza Korwin-Mikkego, Nasz Dom Polska - Samoobrona Andrzeja Leppera, Mniejszości Niemieckiej, Mniejszości Niemieckiej Województwa Śląskiego, Konfederacji Godność i Praworządność, „Ojcowizny” oraz Polski Obywatelskiej. Tylko do Sejmu swoich kandydatów chce wystawić Ruch Palikota. O mandat senatora 9 października powalczy 86 komitetów, w tym m.in. komitet Unii Prezydentów-Obywatele do Senatu, Partii Demokratycznej-Demokraci.pl, Włodzimierza Cimoszewicza, Marka Borowskiego, Edmunda Klicha, Andrzeja Celińskiego, Barbary Dolniak, Roberta Węgrzyna oraz Zbigniewa Chlebowskiego.",,
Tłumaczyła rozmowy Tuska z Putinem w Smoleńsku. Jest decyzja prokuratury ws. Fitas-Dukaczewskiej,"Pełnomocnik Magdaleny Fitas-Dukaczewskiej mec. Paweł Murawski przekazał, że we wtorek otrzymał postanowienie prokuratury o zwolnieniu tłumaczki z tajemnicy. Prokuratura już raz wydała takie postanowienie, jednak w marcu uchylił je warszawski sąd okręgowy.","Fitas-Dukaczewska od 1999 r. do 2015 r. pracowała jako tłumaczka języka angielskiego i rosyjskiego ze wszystkimi kolejnymi polskimi rządami i prezydentami. W 2010 r. była tłumaczką premiera Donalda Tuska podczas wizyty w Katyniu 7 kwietnia oraz w Smoleńsku 10 kwietnia – w rozmowach z premierem Federacji Rosyjskiej Władimirem Putinem.– Nie mogę wypowiadać się na temat treści uzasadnienia postanowienia, jest ono objęte tajemnicą śledztwa. Mogę tylko powiedzieć, że rozważamy złożenie ewentualnego zażalenia, termin na zażalenie mija 7 dni od doręczenia postanowienia pełnomocnikowi – poinformował mec. Paweł Murawski.– Nie wyobrażam sobie, żebyśmy nie złożyli takiego zażalenia, bo zakładam, iż podstawy decyzji prokuratury są zbliżone do tych, które były rozważane wcześniej – zaznaczył.Pierwszą decyzję prokuratora o zwolnieniu tłumaczki z tajemnicy na potrzeby śledztwa warszawski sąd okręgowy uchylił w marcu. – Sąd uzasadnił decyzję tym, że prokurator w wystarczającym stopniu nie uzasadnił istnienia przesłanki dobra wymiaru sprawiedliwości dla takiego zwolnienia. Pani świadek nie może składać zeznań w zakresie, w jakim jest związana tajemnicą – tłumaczył wówczas pełnomocnik tłumaczki mec. Mikołaj Pietrzak.Z kolei prok. Bartosz Biernat powiedział, iż z argumentacji sądu wynika, że „nie jest jeszcze zamknięta droga” do przesłuchania tłumaczki. Rzeczniczka prasowa PK prok. Ewa Bialik poinformowała później, że „prokuratura, szanując decyzję sądu, wyda kolejne postanowienie o zwolnieniu z tajemnicy tłumaczki, uwzględniając poniedziałkowe stanowisko sądu”. – Sąd nie zakwestionował możliwości przesłuchania tłumaczki – świadka, który odwiedził Smoleńsk w dniu katastrofy, a więc 10 kwietnia 2010 r. Wskazał jednocześnie na konieczność szerszego uzasadnienia przesłanek przemawiających za takim przesłuchaniem dla dobra wymiaru sprawiedliwości – zaznaczyła prok. Bialik.Na początku stycznia br. przesłuchanie w prokuraturze tłumaczki Magdaleny Fitas-Dukaczewskiej – jako świadka w śledztwie dotyczącym decyzji podejmowanych bezpośrednio po katastrofie smoleńskiej i dotyczących jej badania – zostało przerwane do czasu rozstrzygnięcia przez sąd postanowienia prokuratora o zwolnieniu tego świadka z tajemnicy.Jak przekazywała wtedy Prokuratura Krajowa, ponieważ Fitas-Dukaczewska odwołała się do przepisu mówiącego o tajemnicy służbowej, „prokurator wydał postanowienie o zwolnieniu świadka z tajemnicy oraz tajemnicy wynikającej z dysponowania informacją o klauzuli poufne i zastrzeżone”. – Jednocześnie (prokurator) zdecydował o przerwaniu przesłuchania, aby tę kwestię mógł rozstrzygnąć sąd, do którego pani Fitas-Dukaczewska zapowiedziała wniesienie zażalenia na postanowienie o uchyleniu tajemnicy – informowała prokuratura.",,
Pożar średniowiecznej katedry w Gorzowie Wielkopolskim,"Po blisko 24 godzinach od pojawienia się ognia na wieży gorzowskiej katedry udało się opanować pożar. Strażacy nadal są na miejscu i dogaszają zarzewia ognia. Wykorzystują do tego  50-metrowe drabiny i kamery termowizyjne. Późnym popołudniem podjęto decyzję o zdemontowaniu iglicy wieńczącej wieżę. Kapitan Dariusz Szymura, rzecznik prasowy lubuskiej straży pożarnej powiedział w TVP Info, że decyzja zapadła po dokonaniu oględzin przez strażaków. Premier Beata Szydło deklaruje pomoc finansową dla odbudowy katedry. Informację i zdjęcia z miejsca zdarzenia dostaliśmy na platformę Twoje Info.","Konstrukcja trzymająca dzwony gorzowskiej katedry trzyma się mocno, wieża ucierpiała wewnątrz, ale mury są całe. Na podstawie ostatnich oględzin strażaków zdecydowano jednak nie tylko o demontażu iglicy, ale także tak zwanej latarni, w której znajduje się dzwon. Do tej operacji są przygotowywane dwa siedemdziesięciometrowe dźwigi. Na tę chwilę nie jest jeszcze znana skala zniszczeń wieży. Będzie to można ocenić dopiero po specjalistycznej ekspertyzie technicznej. Z jednej strony cała konstrukcja ucierpiała z powodu ognia, z drugiej - pod wpływem wody, którą ratowano ją przed całkowitym spaleniem. Straż pracuje przy pomocy kamer termowizyjnych, wykorzystuje też dwie 50-metrowe drabiny. – Przy ich pomocy strażacy wycięli część blachy z kopuły katedry, aby dotrzeć do środka – powiedział rzecznik gorzowskich strażaków brygadier Bartłomiej Mądry.Dodał, że w tej chwili wewnątrz kościoła nie ma strażaków, wszyscy zostali wycofani. Teraz pracują na kopule katedry. Jak podkreślił Bartłomiej Mądry, te działania nie zostaną zakończone dopóki strażacy będą nie pewni, że nie ma żadnych zarzewi ognia oraz, że konstrukcja jest bezpieczna i stabilna. Nie wiadomo jednak jeszcze w jakiej kondycji są stropy. Jak dodał Bartłomiej Mądry, mimo że są przelane wodą, a kamery termowizyjne nie wykazują zwiększonej temperatury, w niektórych miejscach konstrukcji mogą znajdować się zarzewia ognia. Podczas briefingu prasowego biskup zielonogórsko-gorzowski Tadeusz Lityński podziękował strażakom i gorzowianom, którzy wynosili z katedry wyposażenie świątyni, obrazy i figury. Mówił, że przyczynę pożaru będzie wyjaśniała komisja, a sama katedra miała system przeciwpożarowy.Msza polowa– To jest nasza matka, matka wszystkich kościołów. Ona jest cierpiąca – stwierdził biskup. Mówił także, że katedra na pewno przez pewien czas nie będzie dostępna dla wiernych. Razem z prezydentem miasta Jackiem Wójcickim zaprosił  na Błonia Nadwarciańskie na mszę św., która odbyła się w południe.  Kościół Mariacki jest najstarszą budowlą w mieście, wzniesioną w drugiej połowie XII wieku. We wnętrzu katedry znajduje się wiele zabytkowych przedmiotów. Na szczycie świątyni, w wieży, znajduje się dzwon, będący jednym z najcenniejszych zabytków Gorzowa. Rzecznik Komendy Wojewódzkiej Państwowej Straży Pożarnej w Gorzowie Wlkp. Dariusz Szymura zapewnił, że wieża katedry pw. Wniebowzięcia Najświętszej Maryi Panny nie grozi zawaleniem.Wojewoda lubuski Władysław Dajczak oświadczył, że władze miasta będą zabiegać o wsparcie finansowe na odtworzenie katedry, jej pierwotnego stanu. Będzie pomoc państwa w odbudowie    Premier Beata Szydło deklaruje pomoc finansową dla odbudowy katedry w Gorzowie. Poinformowała o tym minister rodziny, pracy i polityki społecznej Elżbieta Rafalska, która przybyła na miejsce pożaru. Minister, która jest posłem reprezentującym między innymi powiat gorzowski, podkreśliła, że najważniejsze zadanie w tej chwili to ugaszenie ognia i zminimalizowanie strat. W najbliższy czwartek w Gorzowie odbędzie się nadzwyczajna sesja sejmiku, związana z sobotnim pożarem katedry i pomocą przy odbudowie świątyni. „Samorząd województwa pokryje koszty zabezpieczenia obiektu”- zapowiedziała marszałek Elżbieta Polak. Dodała, że będą prowadzone rozmowy ze specjalistami o tym, jak skutecznie zabezpieczyć katedrę. Zaznaczyła, że zabezpieczenie świątyni należy wykonać jak najszybciej, a pomoc ze strony sejmiku nie powinna budzić żadnych wątpliwości.",,
Jej prababka pochodziła z Nowego Targu. Nowa ambasador USA w Watykanie,"Callistę Gingrich nominował prezydent Donald Trump na ambasadora Stanów Zjednoczonych w Watykanie – poinformował Biały Dom. Kandydatura musi jeszcze zostać oficjalnie przedstawiona Senatowi i przezeń zatwierdzona w głosowaniu. Przyszła pani ambasador to gorliwa katoliczka, która ma polskie korzenie.","Nominacja została ogłoszona w sobotę, na parę dni przed oficjalną wizytą Trumpa w Watykanie i jego spotkaniem z papieżem Franciszkiem.51-letnia Callista Gingrich, żona byłego przewodniczącego Izby Reprezentantów Newta Gingricha, znana jest ze swego gorliwego katolicyzmu. Dotychczas kierowała m.in. firmą multimedialną Gingrich Productions, która produkuje dokumenty historyczne, często o zabarwieniu religijnym.Papieskie filmy Jednym z nich jest „Dziewięć dni, które zmieniły świat” z 2010 r. Opowiada on o pielgrzymce papieża Jana Pawła II do Polski w 1979 r. i roli, jaką ta wizyta odegrała w upadku komunizmu w Europie Wschodniej. Inny obraz pt. „Boskie miłosierdzie: kanonizacja Jana Pawła II” ukazuje życie polskiego papieża, jego heroizm i przedstawia go jako jednego z najbardziej wpływowych przywódców XX wieku. Nominacja nowej ambasador w Watykanie nie jest pozbawiona kontrowersji. Gingrich to trzecia żona Newta, z którą był w wieloletnim związku, gdy była ona jeszcze młodą asystentką parlamentarną, a on sam wciąż był żonaty. Newt Gingrich rozwiódł się w 1999 roku, a rok później ożenił się z Callistą i pod jej wpływem przeszedł na katolicyzm.Callista urodziła się bowiem w katolickiej rodzinie w Wisconsin. Studiowała na Uniwersytecie Luterańskim w Decorah, w stanie Iowa. Otrzymała tam stypendium muzyczne. Od dziecka gra na fortepianie i rogu francuskim.Polskie korzenie Panieńskie nazwisko Gingrich to Bisek. Jej prababka Agnieszka Możdżeń urodziła się w Nowym Targu, w grudniu 1889 r. W styczniu 1907 r. wyemigrowała, jak wielu górali, do Stanów Zjednoczonych. Dwa lata później osiedliła się w mieście Independence w stanie Wisconsin, gdzie poślubiła Johna Biseka. Jej mąż najprawdopodobniej również urodził się w Polsce. Był wdowcem z czwórką dzieci. Małżeństwo miało razem 11 dzieci, z czego najmłodszy Alphonse Bisek był ojcem Callisty. W wywiadzie dla dziennika „Polish Daily News” Gingrich przyznała, że ojciec, jego rodzice i rodzeństwo mówili zarówno po polsku, jak i po angielsku. Choć, jak zaznaczyła, sama nie włada językiem polskim, od dzieciństwa uczestniczyła w zjazdach rodzinnych i ślubach swojej dalszej polskiej rodziny.Mąż Callisty Gingrich, 73-letni Newt jako jeden z niewielu prominentnych Republikanów popierał Donalda Trumpa podczas kampanii prezydenckiej w 2016 roku. Ostatecznie postanowił nie obejmować żadnego stanowiska w nowej administracji, chociaż jego nazwisko było brane pod uwagę.",,
Sędziowie SN wracający do orzekania nie muszą oddawać odpraw,"Sędziowie Sądu Najwyższego, którzy na mocy ustawy przeszli w stan spoczynku i otrzymali półroczne odprawy, prawdopodobnie nie będą musieli ich oddawać powracając do orzekania na mocy zabezpieczenia TSUE. Ostateczna decyzja jeszcze nie zapadła.","22 sędziów przeszło w stan spoczynku na mocy ustawy reformującej Sąd Najwyższy w lipcu i sierpniu. Otrzymali wówczas odprawy odpowiadające równowartości ich 6-miesięcznego wynagrodzenia. W przypadku sędziów Jerzego Iwulskiego i Stanisława Zabłockiego była to kwota 169 tys. 600 zł, pozostali dostali po 144 tys. 300 zł. Łącznie suma wypłaconych już w lipcu a potem wrześniu odpraw to 3 mln 225 tys. zł.– Decyzje jeszcze nie zapadły, trzeba będzie je podjąć. Należą do pani prezes, na razie nic więcej na ten temat nie wiem. Wstępna koncepcja była taka, żeby na razie tych odpraw nie zwracali i żeby to zaliczyć á conto tych odpraw, które i tak dostaną. Nikt nie dostałby oczywiście tych pieniędzy dwukrotnie – zapewnia rzecznik Sądu Najwyższego, sędzia Michał Laskowski.Powracający do orzekania sędziowie nie otrzymają natomiast wyrównania za czas, kiedy nie orzekali. W stanie spoczynku sędziowie otrzymują 75 proc. wynagrodzenia.",,
Timmermans nie zajmie się praworządnością? Powód: Zastrzeżenia krajów Grupy Wyszehradzkiej,"Dziennikarze „Sueddeutsche Zeitung” uważają, że w nowej Komisji Europejskiej Frans Timmermans nie będzie zajmować się praworządnością. Powodem takiej decyzji mają  być zastrzeżenia krajów Grupy Wyszehradzkiej. „To byłoby całkiem po myśli Morawieckiego” – czytamy.","Dziennikarze Matthias Kolb i Alexander Muehlauer zwrócili uwagę, że Ursuli von der Leyen „zgotowano w Warszawie serdeczne przyjęcie”. Jak zauważają, polski rząd ma nadzieję w Brukseli na wpływowe stanowisko. – Bardzo istotne dla mnie było to, by po Berlinie i Paryżu przyjechać od razu do Warszawy. Polska jest ważnym państwem członkowskim UE – mówiła w czwartek przewodnicząca elekt KE.– Moim zdaniem bardzo ważne jest, aby wzajemnie się wysłuchać i aby wykazywać się wzajemnym szacunkiem nigdy nie zapominając dlaczego jesteśmy w Unii Europejskiej i dlaczego dołączyliśmy do UE"" – podkreślała.",,
O. Żak: Kościół chce systemowo przeciwdziałać przestępstwom seksualnym,"– Pomoc ofiarom, profilaktyka i karanie sprawców – to zasady postępowania w kwestii wykorzystywania seksualnego dzieci przez duchownych – powiedział koordynator ds. ochrony dzieci i młodzieży KEP o. Adam Żak. Dodał, że Kościół chce przeciwdziałać przestępstwom seksualnym systemowo.","O. Żak przypomniał, że w 2009 r. polscy biskupi przyjęli pierwszy dokument ws. postępowania w przypadkach wykorzystywania seksualnego małoletnich. W 2014 r., na polecenie Kongregacji Nauki Wiary, przyjęli „Wytyczne dotyczące wstępnego dochodzenia kanonicznego w przypadku oskarżeń duchownych o czyny przeciwko szóstemu przykazaniu Dekalogu z osobą niepełnoletnią poniżej osiemnastego roku życia”; dokument w 2015 r. zaakceptowała Stolica Apostolska.W 2014 r. powstało Centrum Ochrony Dziecka (COD) przy Akademii Ignatianum w Krakowie, które m. in. organizuje studia podyplomowe w zakresie prewencji i ochrony małoletnich oraz prowadzi regularne szkolenia dla księży diecezjalnych i zakonnych pracujących w duszpasterstwie, w których wzięło udział ok. 2 tys. osób.– Ważnym krokiem, który już się dokonał, było stworzenie systemu, w którym odpowiednio przygotowani ludzie umieliby pomagać przełożonym kościelnym wprowadzać w życie przyjęte wytyczne w duchu wskazań papieży. Zaczęliśmy od stworzenia sieci delegatów, czyli osób, które w imieniu przełożonego kościelnego, biskupa lub prowincjała zakonnego przyjmują zgłoszenie od ofiary. Delegaci przeszli pogłębione szkolenia, jak prowadzić dochodzenie wstępne, jakie są profile sprawców, a przede wszystkim – jakie szkody wyrządza molestowanie; po to, aby wiedzieli, jak ułatwić ofiarom uczestnictwo w postępowaniu – zaznaczył o. Żak. Poinformował, że obecnie we wszystkich diecezjach i prowincjach zakonnych działa ok. 80 delegatów. Wyjaśnił, że po przyjęciu zgłoszenia rozpoczyna się tzw. dochodzenie wstępne; jednym z jego elementów jest sprawdzenie, czy sprawa została zgłoszona do prokuratury – jeśli nie, robi to pełnomocnik biskupa lub prowincjała.– Przełożony ma obowiązek zastosować środki zapobiegawcze, aby podejrzany nie prowadził działalności, która mogłaby narażać kolejne dzieci. Takim środkiem jest np. ograniczenie posługi. Może nim być skierowanie do jakiegoś określonego miejsca, w którym podejrzany nie mógłby mieć kontaktu z małoletnimi. Trzeba także uniemożliwić domniemanemu sprawcy kontakt z ofiarą – wyjaśnił o. Żak.Dodał, że po przeprowadzeniu dochodzenia wstępnego, ostatnim etapem jest powiadomienie Stolicy Apostolskiej. W porządku prawnym Kościoła to Kongregacja Nauki Wiary rozstrzyga w sprawach przestępstw seksualnych popełnionych przez duchownych na szkodę osób małoletnich.Jak podkreślił o. Żak, ofiary mogą także liczyć na pomoc ze strony Kościoła. Ks. Żak wyjaśnił, że działania Kościoła to nie tylko pomoc po zaistnieniu faktu molestowania, ale przede wszystkim profilaktyka. Episkopat w 2014 r. przyjął dokument o prewencji, zgodnie z którym każda diecezja i prowincja zakonna oraz instytucje oświatowe, wychowawcze czy opiekuńcze prowadzone przez Kościół, muszą opracować własną politykę ochrony dzieci i młodzieży przed wykorzystywaniem seksualnym.O. Żak zaznaczył, że dokumenty te zawierają m.in. zasady postępowania w pracy z dziećmi i młodzieżą, zasady naboru, weryfikacji i szkolenia personelu oraz reguły postępowania w sytuacji, gdy zachodzi podejrzenie, że mogło dojść do wykorzystania seksualnego dziecka. Jego zdaniem w ostatnich latach „zwiększyła się świadomość społeczna” w kwestii wykorzystywania seksualnego nieletnich. Dodał, że kilka lat temu w sprawach dotyczących wykorzystywania seksualnego łatwo orzekano karę w zawieszeniu; dziś zdarza się to coraz rzadziej. Zdaniem o. Żaka, skupienie opinii publicznej na problemie wykorzystywania seksualnego dzieci i młodzieży przez ludzi Kościoła „sprawia, że nie zauważa się problemu społecznego”. A – jak wyjaśnił – skala problemu jest ogromna: z raportu „Dzieci się liczą” ogłoszonego w 2017 r. wynika, że ponad 12 proc. dzieci pomiędzy 11 a 17 rokiem życia doświadczyło przynajmniej jednej z form wykorzystywania seksualnego.",,
Macierewicz: Sojusz Atlantycki jest oparty na wspólnych wartościach,"Antoni Macierewicz, wiceprezes Partii Prawo i Sprawiedliwość, były minister Obrony Narodowej, wystąpił w auli Katolickiego Uniwersytetu Ameryki (Catholic University of America). Podkreślił, że NATO jest sojuszem opartym na systemie wartości chrześcijańskich.","Antoni Macierewicz przedstawiony został przez kardynała Thomasa E. McCarricka, emerytowanego arcybiskupa Waszyngtonu, który przed rokiem gościł w Polsce z serią wykładów poświęconych analizie przywództwa i cech wyróżniających męża stanu.Wykład wiceprezesa Prawa i Sprawiedliwości był zatytułowany „Sojusz Atlantycki i przyszłość Europy: źródła jedności i podziałów”.Antoni Macierewicz wśród zagrożeń dla jedności Sojuszu, z jednej strony zwrócił uwagę na laicyzację, jak powiedział „kulturę śmierci” na Zachodzie Europy, a z drugiej strony na realistyczne, konkretne zagrożenie militarne, jakie dla spójności Zachodu stanowi agresywna polityka Rosji na jej rubieżach, np. w stosunku do Gruzji i Ukrainy. „Dlatego trzeba pokazywać wspólne interesy tych państw, które rzeczywiście są zagrożone: od Korei Południowej, poprzez Izrael, do Polski. Tutaj trzeba widzieć, nasze interesy są wspólne i wspólnie musimy ich bronić” - powiedział polski polityk.",,
Znany hongkoński działacz społeczny nie będzie mógł kandydować w wyborach,Hongkoński działacz demokratyczny Joshua Wong nie może kandydować w nadchodzących wyborach do rad dzielnic – zdecydowali miejscowi urzędnicy. Ich zdaniem głoszone przez partię Wonga dążenie do samostanowienia regionu jest niezgodne z prawem.,"Władze Hongkongu poparły decyzję urzędników. W rządowym komunikacie oceniono, że wzywanie do samostanowienia jest sprzeczne ze składaną przez kandydatów deklaracją dotyczącą przestrzegania Prawa Podstawowego, czyli hongkońskiej minikonstytucji i wierności specjalnemu regionowi administracyjnemu Hongkong.– Nie ma mowy o jakiejkolwiek cenzurze politycznej, ograniczaniu wolności wypowiedzi czy odbieraniu prawa do udziału w wyborach, jak twierdzą niektórzy członkowie społeczności – zapewnił rzecznik rządu.Wong, jeden z przywódców prodemokratycznej partii Demosisto, jest jedynym kandydatem, który został zdyskwalifikowany. Wybory do rad dzielnic zaplanowano na 24 listopada.Opozycja demokratyczna potępiła dyskwalifikację Wonga, przestrzegając, że może ona dodatkowo podsycić antyrządowe protesty, które trwają w Hongkongu od czerwca. Wykładowca nauk politycznych z Baptystycznego Uniwersytetu Hongkongu Kenneth Chan ocenił decyzję jako motywowaną politycznie. Przed podjęciem decyzji urzędnicy wyborczy prosili Wonga o wyjaśnienie jego stanowiska w sprawie idei samostanowienia oraz niepodległości Hongkongu od ChRL. Działacz odpowiedział, że nie jest zwolennikiem idei niepodległości, natomiast popiera organizację niewiążącego referendum, w którym Hongkończycy mieliby możliwość wypowiedzenia się na temat przyszłości regionu.Podobne pytania zadano również kilku innym prodemokratycznym kandydatom, ale wszyscy oni zostali ostatecznie dopuszczeni do udziału w wyborach.Wong był jednym z przywódców masowych manifestacji z 2014 r., znanych jako rewolucja parasolek. Ich uczestnicy domagali się demokratycznych wyborów szefa administracji Hongkongu, ale władze nie przychyliły się do tego żądania. Urzędnicy w Pekinie określają Wonga jako separatystę.",,
Polska poparła akcję w Syrii. „Al-Asad przekroczył pewną granicę”,"– Polski rząd popiera działania zmierzające do zakończenia kryzysu humanitarnego na Bliskim Wschodzie. Al-Asad przekroczył pewną granicę, użył broni chemicznej wobec ludności cywilnej. Premier Beata Szydło w związku z działaniami USA w Syrii spotka się w piątek z szefami MSZ Witoldem Waszczykowskim i MON Antonim Macierewiczem – powiedział rzecznik rządu Rafał Bochenek w programie „Gość poranka”.","USA dokonały w piątek nad ranem ataku na bazę lotnictwa syryjskiego z użyciem 59 pocisków samosterujących Tomahawk. Była to odpowiedź na atak bronią chemiczną na opanowane przez rebeliantów miasto, o który Waszyngton oskarżył prezydenta Syrii Asada.– W związku z działaniami, które podjęła Ameryka przeciwko Syrii, pani premier Beata Szydło spotka się dziś z panem ministrem Waszczykowskim i ministrem Antonim Macierewiczem. Będą te sprawy na pewno omawiać – powiedział rzecznik rządu.Poinformował, że premier Szydło będzie także rozmawiała z prezydentem Andrzejem Dudą. – Chcemy być na bieżąco z tym, co się dzieje na Bliskim Wschodzie. „Al-Asad przekroczył pewną granicę”To sytuacja oczywiście niecodzienna, nadzwyczajna i chcemy mieć nad tym kontrolę – dodał Bochenek.Jak podkreślił, Polska uczestniczy w koalicji przeciwko ISIS i włącza się w działania na Bliskim Wschodzie, mające ustabilizować sytuację.– W ostatnim czasie pan Bashar al-Asad przekroczył pewną granicę, użył broni chemicznej w stosunku do ludności chemicznej – powiedział rzecznik rządu. Dodał, że polski rząd popiera działania, które zmierzają do zakończenia kryzysu humanitarnego i wojny na Bliskim Wschodzie.",,
"„Nie może być przyzwolenia, że jeżeli coś dotyczy polityka, to nie ma odpowiedzialności”","Śledztwo, w ramach którego prokuratura zamierza postawić zarzuty posłowi Platformy Stanisławowi Gawłowskiemu, rozpoczęto za rządów PO i PSL – zwrócił uwagę w programie „Woronicza 17” zastępca szefa Kancelarii Prezydenta Paweł Mucha.","Mucha zaznaczył, że na temat tej sprawy ma wiedzę jako były przewodniczący komisji rewizyjnej sejmiku województwa zachodniopomorskiego. – To jest sprawa, która toczy się od roku 2014 i zaczęła się od zatrzymania polityków PO szczebla regionalnego m.in. pana Tomasza P., bliskiego współpracownika Stanisława Gawłowskiego – wyjaśnił.W czasach rządów PO, dodał, prokuratura postawiła zarzut działania zorganizowanej grupy przestępczej w Zachodniopomorskim Zarządzie Melioracji Urządzeń Wodnych. – Trudno powiedzieć, że to są jakieś rzeczy, które się nagle pojawiły w jakimś kontekście, bo te czynności rozpoczęte za rządów PO i PSL trwają w tym śledztwie od czterech lat – przekonywał. – Mamy do czynienia z kuriozalną sytuacją, że nikt nie poniósł żadnej odpowiedzialności politycznej – przyznał.Absolutny skandalZaznaczył, że jeśli by się potwierdziło, iż Gawłowski zdradził informacje pozyskane od ABW współpracownikom, wobec których toczyło się śledztwo, „mielibyśmy do czynienia z absolutnym skandalem”.Szef sejmowej komisji finansów Jacek Sasin (PiS) powiedział, że ugrupowania polityczne powinny zachować w podobnych sprawach pewne standardy. Zaznaczył, że „ze smutkiem przyjmuje to, co zrobiła w tej sprawie Platforma Obywatelska”.Przyznał, że w równoległej sprawie senatora Stanisława Koguta (PiS), „reakcja macierzystej partii jest absolutnie jednoznaczna” – senator zrzekł się immunitetu i nastąpiło zawieszenie go w prawach członka PiS. – Nie ma jakiejkolwiek chęci krycia czegokolwiek – podkreślał. W przypadku Stanisława Gawłowskiego władze PO – przekonywał próbują obrócić te sprawę „w aferę polityczną, w jakieś prześladowanie opozycji”. Z kolei senator PO Aleksander Pociej mówił, że wolałby komentować tę sprawę, gdy zobaczy dokumenty. – Rozpoczyna się postępowanie, a już wszyscy wiedzą, co w tym postępowaniu jest – mówił. Podkreślał, że dziwi go „symetria”, iż „są zarzuty dla senatora PiS i od razu są zarzuty dla posła PO”. Dodał, że „rodzi się pytanie, czy nie jest to robione w tym momencie, aby przykryć tamtą sprawę”.Zarzuty korupcyjneFunkcjonariusze CBA weszli pod koniec ubiegłego tygodnia do domu posła PO Stanisława Gawłowskiego w Koszalinie. Prokuratura zamierza postawić Gawłowskiemu zarzuty popełnienia pięciu przestępstw, w tym trzech o charakterze korupcyjnym.W sobotę „Gazeta Polska Codziennie” ujawniła, że były wiceminister środowiska Stanisław Gawłowski, sekretarz generalny i szef PO w Zachodniopomorskiem, przed aresztowaniem ostrzegł Tomasza P., szefa zorganizowanej grupy przestępczej, o prowadzonym przeciwko niemu przez szczecińską ABW śledztwie; według gazety ujawnił przy tym informacje z klauzulą ""zastrzeżone"", które dostał od szefa ABW.W ubiegłym tygodniu CBA zatrzymało też pięć osób podejrzewanych o korupcję, w tym m.in. syna senatora PiS Stanisława Koguta – Grzegorza, który jest wiceprezesem zarządu małopolskiej Fundacji Pomocy Osobom Niepełnosprawnym; prezesem tej fundacji jest senator Kogut. Prokuratura chce postawić zarzuty również senatorowi Kogutowi, który sam zrzekł się immunitetu chroniącego parlamentarzystę; w styczniu w Senacie rozpatrzony ma być wniosek prokuratury o zgodę na zatrzymanie i tymczasowe aresztowanie senatora. Kogut został również przez PiS zawieszony w prawach członka partii. Goście programu „Woronicza 17” skomentowali również najnowsze ustalenia komisji reprywatyzacyjnej. – Sprawa Noakowskiego 16 ma wątek polityczny; nie można tworzyć przyzwolenia, że jeżeli coś dotyczy polityka, to nie ma odpowiedzialności – powiedział minister Mucha w zw. z decyzją komisji ws. nieruchomości, do której część praw w 2003 roku nabył m.in. mąż prezydent stolicy Hanny Gronkiewicz-Waltz.Problem reprywatyzacjiZ kolei senator Pociej zaznaczył, że decyzja reprywatyzacyjna ws. Noakowskiego 16 „nie zapadła za czasów, kiedy pani Hanna Gronkiewicz-Waltz była prezydentem, tylko wcześniej”. Pytany, czy jego zdaniem działania komisji są próbą poradzenia sobie z problemem reprywatyzacji, senator odparł: „zobaczymy, co z tego wyniknie”.Według Pocieja do badania spraw związanych z reprywatyzacją „mieliśmy i mamy narzędzia inne niż komisja weryfikacyjna”. Jak zauważył, „w większości tych problemów to było wszystko na podstawie wyroku sądów”. – Jest droga do wzruszania postanowień sądu, ale jest również prokuratura – zwrócił uwagę.",,
Schetyna na terenach powodziowych. Wczoraj nazywał to „kabaretem” [WIDEO],"– Wszyscy teraz walczą z powodzią, kto bardziej jest zaangażowany w kandydowanie, tym bardziej walczy – mówił podczas czwartkowej konwencji w Chorzowie przewodniczący PO Grzegorz Schetyna, nazywając działania rządzących w sprawie powodzi „politycznym kabaretem”. Dziś sam Schetyna opublikował na Twitterze zdjęcia, na których razem z prezydentem Warszawy przygląda się szkodom, jakie nawałnice spowodowały na południu Polski.","W środę na informację o zagrożeniu powodziami i podtopieniami w południowej Polsce zareagowali politycy PiS. Jarosław Kaczyński i Mateusz Morawiecki odwołali swoją wizytę w Radomiu, Beata Szydło przerwała kampanię, Joachim Brudziński – urlop, a minister Jaki zadeklarował pomoc więźniów. W trakcie czwartkowej konwencji wyborczej Koalicji Europejskiej w Chorzowie Grzegorz Schetyna w ostrych słowach zaatakował rządzących, odnosząc się do działań podjętych w związku z powodzią. - Mógłbym mówić godzinami, ale nie chcę już mówić o zwykłym nieudacznictwie, widać to w kwestiach dotyczących powodzi. W jaki niezdarny sposób są one rozstrzygane. Teraz okazało się, widzieliście to, teraz wszyscy walczą z powodzią. Kto bardziej jest zaangażowany w kandydowanie tym bardziej walczy, szczególnie, jeżeli jest w PiS, to jeszcze przebiera się. To po prostu jest polityczny kabaret, a nie prawdziwe państwo – stwierdził lider PO. Do tych słów w programie „Gość Wiadomości” TVP odniosła się Beata Szydło. – Panie Schetyna, to nie jest kabaret, to jest alert przeciwpowodziowy. Tu ludzie walczą o życie, o dorobek swojego życia, o to wszystko, co swoją pracą osiągnęli. Więc jeżeli pan chce wprowadzać w tak trudnym momencie, w dramatycznych chwilach politykę, to niech się pan opamięta – powiedziała wicepremier.",,
Były agent CIA szpiegował dla Chin. Kolejny taki przypadek,"Zatrzymany w styczniu i oskarżony o szpiegostwo na rzecz Chin były agent CIA, 53-letni Jerry Chun Shing Lee, przyznał się do winy – poinformował resort sprawiedliwości USA. To trzeci taki przypadek w ciągu niespełna roku – przypomina CNBC.","Według resortu sprawiedliwości Lee został zwerbowany przez dwóch chińskich agentów, którzy zaoferowali mu 100 tys. dolarów i „opiekę na całe życie” w zamian za tajne informacje dotyczące operacji CIA oraz ich terminów i lokalizacji.  Trzy lata po opuszczeniu CIA w 2007 roku Lee, naturalizowany obywatel USA, przyjął pieniądze od agentów chińskiego wywiadu w zamian za informacje „związane z obronnością Stanów Zjednoczonych” – napisano w oświadczeniu.  W latach 2010 – 2013 na konto bankowe Lee nadchodziły pieniądze za działalność szpiegowską. FBI w 2012 troku znalazło podczas przeszukania pokoju hotelowego w Honolulu, w którym zatrzymał się podejrzany, jego odręczne notatki na temat zadań wykonywanych dla CIA. Dotyczyły one między innymi „danych dostarczonych przez współpracowników CIA, ich prawdziwych nazwisk, miejsc spotkań operacyjnych, telefonów oraz informacji na temat tajnych obiektów” – głosi komunikat resortu.  Lee został zatrzymany jednak dopiero sześć lat później. Władze USA nie poinformowały, dlaczego jego aresztowanie i oskarżenie zajęło tyle czasu. Jak podaje CNBC wyrok w sprawie Lee powinien zapaść 23 sierpnia.",,
Plemniki w basenie w Nowym Targu? Sanepid zbada sprawę,"Nowotarska radna Bogusława Korwin podejrzewa, że w wodach miejskiej pływalni seks uprawiały dwie pracujące tam osoby – poinformowała „Gazeta Krakowska. Nowotarski Sanepid sprawdzi, czy w wodzie nie ma „biologicznych zanieczyszczeń”.","– Nie zamierzam teraz chodzić na basen, mimo że mam wykupiony karnet – powiedziała w rozmowie z gazetą radna Bogusława Korwin. – Wiele osób kąpie się w tej wodzie, a nie mają świadomości, co może tam teraz pływać – mówiła. Wcześniej na sesji rady miasta sugerowała, że w jednej z niecek doszło do gorszących scen.Radna za zaistniałą sytuację obwinia dyrektora basenu Bartłomieja Ścisłowicza oraz burmistrza. Ścisłowicz twierdzi, że nie było żadnej seksafery i zapowiada, że poda radną do sądu. Jednocześnie wiadomo, że z pracy na basenie został zwolniony jeden z pracowników.   Sanepid z Nowego Targu potraktował sprawę poważnie i w poniedziałek rozpocznie kontrolę jakości wody w nieckach. Zbada, czy w wodzie, która wypełnia jacuzzi, nie ma biologicznych zanieczyszczeń.",,
Całe podium biało-czerwone. Zacięta walka Polaków,"Piotr Żyła był drugi, a Kamil Stoch trzeci w niedzielnym konkursie Pucharu Świata w skokach narciarskich w Engelbergu. Wygrał Ryoyu Kobayashi. Japończyk wyprzedził Żyłę o 9,3 pkt. Piąte miejsce zajął Dawid Kubacki.","Japończyk, który ze skokiem na odległość 144 m prowadził po pierwszej serii, w drugiej serii skoczył 137 m.Piotr Żyła – trzeci po pierwszej odsłonie zawodów – w serii finałowej skoczył 135 m, co ostatecznie dało mu miejsce tuż za Kobayashim.Wicelider po pierwszej części konkursu Kamil Stoch w drugiej serii oddał znacznie gorszy skok. Trzykrotny mistrz olimpijski poleciał na odległość 131 m i tym samym zakończył rywalizację na najniższym stopniu podium. O jedną pozycję w stosunku do pierwszej serii spadł także Dawid Kubacki. Skok na odległość 133,5 m dał mu piąte miejsce. Polak przegrał z czwartym Karlem Geigerem o zaledwie 0,1 pkt. W serii finałowej niedzielnego konkursu wystąpiło jeszcze dwóch Polaków. Jakub Wolny – początkowo dwudziesty – zajął 22. miejsce. Stefan Hula (29. po pierwszej serii) był ostatecznie 27. Do drugiej serii nie awansował jedynie Maciej Kot, który był 42.",,
Premier chciał złapać kilka srok za ogon,"– Donald Tusk sprawia wrażenia jakby chciał złapać kilka srok za ogon. Nie chwycił żadnej, a tylko narobił sobie problemów – tak dr Norbert Maliszewski, ekspert ds marketingu politycznego komentuje dla tvp.info zamieszanie wywołane słowami premiera o ewentualnej koalicji z SLD.",,,
Rozwałka terrorystów i piwo z premier Thatcher,"Do irańskiej ambasady w Londynie wpada grupa terrorystów, biorą zakładników, żądają wypuszczenia politycznych więźniów. Atak jak wiele podobnych w tych czasach. Gdy negocjacje nie przynoszą skutku, brytyjskie władze wysyłają elitarną jednostkę SAS, która urządza jatkę i uwalnia przetrzymywanych. Bryluje szczególnie komandos Tom MacDonald, który z miejsca zabija dwóch napastników. Bohater Operacji „Nimrod” zmarł przed Nowym Rokiem.","Iran to wyjątkowe miejsce na mapie świata. W zasadzie jest skazane na niekończące się napięcia i wrzenia. Dzisiejsza sytuacja w tym kraju to naturalna konsekwencja chaosu, w którym Persja trwała przez kilkanaście wieków. Wyznawcy szyickiej odmiany islamu przez większość tego czasu byli prześladowani i nękani przez sunnitów, do tego szachowie, z których większość łupiła rodaków i kończyła w kałuży krwi, w końcu w 1979 roku rewolucja islamska, obalenie szacha Mohammada Rezy Pahlawiego i powstanie republiki wyznaniowej zagrażającej światu.Ustanowienie teokracji w oparciu o religię łączącą większość obywateli nie uspokoiło sytuacji. W Iranie spokój jest nieosiągalną nagrodą. Zamiana władzy szacha Mohammada Rezy na reżim ajatollahów z Ruhollahem Chomejnim na czele skutkowało tylko pogłębiającą się alienacją na arenie międzynarodowej.Terror za terrorPolicja polityczna szacha, osławiony SAWAK, została rozwiązana, ale prześladowania opozycjonistów trwają w najlepsze, do tego dochodzą publiczne egzekucje, brak wolności prasy i wszelkie inne działania terroryzujące obywateli i uprzykrzające im życie. Chaos potęgują również procesy odśrodkowe wywołane upadkiem Pahlawiego. Jednym z objawów osłabienia władzy centralnej po upadku szacha jest powstawanie organizacji separatystycznych.Iran nie jest jednolity. Rozległy kraj zamieszkuje wiele grup etnicznych i wspólnot kulturowych. Niektóre chcą wykorzystać nadarzającą się okazję i wybić na niepodległość. Taka sytuacja ma miejsce w Chuzestanie, w południowo-wschodniej części Iranu. Dominującej tam ludności arabskiej bliżej jest do Iraku. W 1979 roku powstał Demokratyczny Front Rewolucyjnego Wyzwolenia Arabistanu (DFRWA). Jego członkowie wcześniej zwalczali szacha, teraz występują przeciwko Chomejniemu.Bojownicy, jak to bojownicy, wiedzą, że sama walka partyzancka to za mało, muszą się przebić do świadomości międzynarodowej, zaistnieć. W takiej sytuacji zwykle sięga się po środki najprostsze, czyli zamach terrorystyczny albo podobną akcję nastawioną na największy oddźwięk medialny. Członkowie DFRWA zdecydowali się uderzyć na ambasadę Iranu w Wielkiej Brytanii. Do Londynu grupa przyjechała 31 marca 1980 roku, granicę przekroczyła na podstawie irackich paszportów. Te dokumenty nie są bez znaczenia, podczas wojny irańsko-irackiej, która później wybuchnie Chuzestan opowie się po stronie Bagdadu. Na razie terroryści wmieszali się w tłum, wynajęli mieszkanie, ot migranci. Wkrótce nawiązali kontakt z przedstawicielami irackiej ambasady, którzy zorganizowali dla nich broń. Równolegle powstawał plan akcji, uznano, że szturm na ambasadę Iranu nastąpi 30 kwietnia.Seria po ścianachOkoło godz. 11.30 przed budynek przy 16 Princes Gate w dzielnicy South Kensington przyjechała grupa terrorystów w arafatkach. Fajsal, Hassan, Abbas, Ali i Makki dowodzeni przez Oana – tak się do siebie zwracają – wcześniej odebrali kałasznikowy i pistolety maszynowe typu Scorpion. Weszli do środka i sterroryzowali bronią policjanta Trevora Locka, który pilnował placówki, a następnie puścili serię z karabinów po ścianach, żeby pokazać, że nie żartują.Bojownicy działali nader chaotycznie, ponieważ podczas przeszukania funkcjonariusza uszło ich uwadze, że miał przy sobie sześciostrzałowy rewolwer. Lockowi udało się również uruchomić alarm. Kilka osób chciało wykorzystać zamieszanie i uciec, ale udało się to tylko trzem.Terroryści wzięli za zakładników 26 osób – pracowników ambasady oraz kilku obcokrajowców, w tym dwóch pracowników BBC, którzy starali się o irańskie wizy. Zaalarmowani przez Locka policjanci szybko przyjechali na miejsce, ale nie byli przygotowani do takich wyzwań, więc zabezpieczyli teren i poczekali na wsparcie.O godz. 15.15 Oan przekazał, że do południa 1 maja władze irańskie mają zwolnić 91 więźniów politycznych przetrzymywanych w Chuzestanie, zaś bojownicy DFRWA mają otrzymać samolot do swojej dyspozycji oraz gwarancję bezpiecznego opuszczenia Wielkiej Brytanii. W przeciwnym razie – straszył – wszyscy zakładnicy zostaną zastrzeleni, zaś sam budynek ambasady wyleci w powietrze. Porywacze zapewnili też o swojej dobrej woli – wypuścili jedną z pracownic placówki Friedę Mozafarian, która skarżyła się na złe samopoczucie i miała wymioty, inni zakładnicy przekonywali, że kobieta jest w ciąży.                                                    Tom MacDonald miał 71 lat (fot. TT/Line of duty UK) Umywają ręceIrańskie władze nie zamierzały się angażować w rozwiązanie problemu, uważały, że całość została zainscenizowana przez Brytyjczyków w ramach zemsty za trwający w tym czasie kryzys w amerykańskiej ambasadzie w Teheranie. Londyn postanowił działać zgodnie z brytyjskim prawem, co samo w sobie było pogwałceniem prawa międzynarodowego, wskazującego, że budynek ambasady jest suwerennym terytorium kraju, do którego należy placówka. Gdy jednak na szali leżało życie zakładników, rząd Margaret Thatcher nie chciał się bawić w formalizm.Z oddalonego o 150 km od Londynu Hereford ściągnięto żołnierzy z 22. Zawodowego Regimentu Special Air Services (SAS), jednostki stanowiącej trzon sił specjalnych brytyjskiej armii. Elitarny oddział powstał w 1941 roku i był początkowo przeznaczony do działań dywersyjnych na tyłach niemieckich wojsk. Komandosi byli szkoleni do wykonywania ekstremalnie trudnych akcji bojowych poza granicami kraju oraz misji ratunkowych.Jeszcze w 1980 roku niewielu słyszało o SAS, gdyż istnienie oraz działalność jednostki były ściśle tajne. Przyjazd ubranych w czarne kombinezony i uzbrojonych po zęby mężczyzn w maskach przeciwgazowych musiał wywołać niemałe zainteresowanie wśród policjantów zabezpieczających okupowaną ambasadę Iranu. Sytuacja robiła się coraz bardziej nerwowa, terroryści zaczęli częściej powtarzać groźby, żę będą rozstrzeliwać zakładników. W końcu 5 maja o godz. 13.15 zabili rzecznika prasowego ambasady Abbasa Lavasaniego, a jego ciało wyrzucili przed budynek. Dyplomata podpadł dzień wcześniej, gdy rzucił się na jednego z napastników, który z nudów wypisywał na ścianie hasła obrażające Chomejniego. Ataku SAS nie było już sensu odkładać. Szef MSW po rozmowie z premier Thatcher oraz dowódcą jednostki Peterem de la Billière’em nakazał rozwiązanie siłowe.Tego typu szturm po raz pierwszy w historii miał się rozegrać na oczach świata, wydarzenia relacjonowały największe stacje telewizyjne. Presja była ogromna, ewentualna wpadka SAS byłaby kompromitacją kraju, sukces rozsławiłby jednostkę i pokazał potencjalnym wrogom, z kim mogą mieć do czynienia. Ryzyko było jednak ogromne, również dla zakładników, plan zakładał, że śmierć może ponieść 40 proc. przetrzymywanych osób...Zielone światło– Pani premier daje nam zielone światło. Mamy załatwić sprawę. Jeszcze jedna rzecz — Maggie nie życzy sobie żadnych problemów na zewnątrz ambasady – przekazał ostatnie wskazówki żołnierzom podpułkownik SAS. ""Żadne problemy"" oznaczało, że wszyscy bojownicy mieli zginąć.Antyterroryści zostali podzieleni na dwie grupy – Niebieską i Czerwoną, łącznie 24 ludzi. Pierwsza miała zaatakować od frontu, druga – z dachu oraz od tyłu. Do szturmu przystąpiono o godz. 19.23. Jednym z oddziałów dowodził urodzony w Glasgow Tom MacDonald, komandos służący w SAS do lat 60., wcześniej żołnierz ochotniczej Armii Terytorialnej oraz jednostki spadochronowej. – Całość trwała zaledwie kilka minut. Gdy weszliśmy do budynku, terroryści byli na wszystkich pięciu piętrach. Moi snajperzy mieli zabezpieczyć pierwsze oraz piąte piętro, zaś grupa szturmowa miała zająć środkowe trzy – relacjonował później MacDonald.                                                    Podczas szturmu komandosów zginęli niemal wszyscy terroryści (fot. PA Images via Getty Images) – Okazało się, że kilku terrorystów zeszło na pierwsze piętro, na którym ja miałem zabezpieczać akcję. Przeskoczyłem przez balkon i wszedłem z trzema kolegami przez okno. Zobaczyliśmy terrorystów i zajęliśmy się nimi. W ciągu pół minuty zabiłem dwóch z nich, czego się nie spodziewałem – opowiadał.Bez ceregieliNa odgłos strzelaniny dwóch terrorystów pilnujących zakładników zaczęło strzelać do bezbronnych ludzi, zabili jednego z pracowników ambasady Alego Akbara Samadzadeha i ciężko ranili lekarza Ahmada Dagdara. Przetrzymywani ludzie zaczęli krzyczeć, to wystraszyło bojowników, wiedzieli, że przegrają z antyterrorystami, rzucili broń na podłogę i podnieśli ręce do góry na widok dwóch żołnierzy. Nie wiedzieli, że nikt się nie będzie z nimi patyczkował. Komandosi podeszli, ustawili ich pod ścianą i bez słowa strzelili im w głowy.Herszt bandy Oan zginął po szamotaninie z policjantem Lockem, który po rozpoczęciu akcji wyciągnął swój rewolwer. Walkę spostrzegł jeden z antyterrorystów i krzyknął do funkcjonariusza: „Padnij!”, a potem puścił serię w Irańczyka.Żołnierze SAS zaczęli wyprowadzać uwolnionych zakładników. Jeden dostrzegł coś niepokojącego w oczach któregoś z Arabów i krzycząc „Bad guy! Bad guy!” zrzucił go ze schodów. Antyterroryści stojący na dole złapali go, rzucili nim o ścianę i zastrzelili. Faktycznie, był to jeden z bojowników, gdy padał z rąk wypadł mu granat, na szczęście nie był odbezpieczony. Z zakładnikami próbował również uciec terrorysta posługujący się pseudonimem Ali. W ogrodzie ambasady rozpoznała go jedna z przetrzymywanych osób i powiadomiła o tym żołnierzy. Co wzięli mężczyznę i zanieśli do budynku, najpewniej, żeby wykonać na nim egzekucję. Życie Irańczyka uratował fakt, że znajdowali się już tam dziennikarze.Piwo z premierPo przekazaniu Alego policjantom komandosi wsiedli w swoje czarne range rovery i odjechali. Wieczorem w barakach w Regent’s Park odbyła się zakrapiana impreza z udziałem samej premier Thatcher. Jak wspominał Lord Ashcroft, na dużym telewizorze BBC pokazywała powtórki akcji odbicia zakładników, ale szefowa rządu zasłaniała obraz. Będący już po kilku piwach dowódca Niebieskich sierż. John McAleese się wściekł i ryknął: „K...a mać, Maggie, siadaj! Nic nie widzę!”. Szefowa rządu pokornie usiadła po turecku na podłodze...Operacja „Nimrod” zakończyła się sukcesem, jedynym większym cieniem położyła się brutalność żołnierzy. Toczyły się potem procesy o morderstwa, ale nikogo nie skazano. Łącznie zabito pięciu terrorystów, zginął też jeden z zakładników, zaś kilku zostało rannych. Straty własne to jeden ranny żołnierz SAS. Akcja podniosła też prestiż brytyjskiej armii, zaś słupki poparcia dla samej premier Thatcher poszybowały.Wprawdzie budynek ambasady został poważnie uszkodzony i dyplomaci wrócili do wyremontowanego obiektu dopiero po 13 latach, ale to była już sprawa Iranu. Sam Teheran zresztą również odniósł nieoczekiwane korzyści. Porażka Demokratycznego Frontu Rewolucyjnego Wyzwolenia Arabistanu oznaczała upadek ruchu separatystycznego w Chuzestanie, choć mieszkańcy regionu wystąpili później przeciwko władzom podczas wojny iracko-irańskiej.Fowzi Badavi Nejad, czyli Ali, jedyny ocalały terrorysta, został później skazany na dożywocie, ale więzienie opuścił po 28 latach. Miał być deportowany do Iranu, jednak organizacje broniące praw człowieka zablokowały procedurę, wskazując, że w ojczyźnie czekałaby go niechybna śmierć. Mieszka obecnie pod zmienionym nazwiskiem w Peckham w południowym Londynie i żyje z zasiłków.                                                    Operacja „Nimrod” podniosła prestiż Wielkiej Brytanii (fot. N. Beattie/Evening Standard/Hulton Archive/Getty Images) Więcej piwa z premierBohaterski policjant Trevor Lock otrzymał najwyższe brytyjskie odznaczenie cywilne, Medal Św. Jerzego, i służył w policji do 1992 roku. Obecnie mieszka na emeryturze w Dagenham w stanie Essex. Tom MacDonald został natomiast uhonorowany Medalem Królowej za Odwagę, trzecim najwyższym odznaczeniem, został również zaproszony przez premier Thatcher i jej męża na piwo.MacDonald służył w SAS do 1995 roku, później doradzał jeszcze przy tworzeniu sił specjalnych Omanu. Na emeryturze zamieszkał w Oamaru na nowozelandzkiej Wyspie Południowej. Regularnie przyjeżdżał z żoną do Wielkiej Brytanii i odwiedzał Hereford, gdzie w kościele św. Marcina modlił się przy grobach poległych żołnierzy SAS.– Próbowałem opowiadać mojej żonie Margaret o tym co się działo, gdzie się działo, ale łamałem się. Nie mogłem tego znieść, na groby chodzę sam, uronię kilka łez i przebywam z moimi towarzyszami. To zawsze najtrudniejsza część – opowiadał. John MacDonald dołączył do swoich towarzyszy 30 grudnia. Media podają, że przyczyną jego śmierci był rak. Miał 71 lat.Operacja „Nimrod” zapisała się w historii sił specjalnych. Po jej sukcesie wiele krajów zdało sobie sprawę, że warto mieć taką elitarną grupę doskonale przygotowanych żołnierzy. Doświadczenia SAS wykorzystano również podczas tworzenia polskiej jednostki GROM.",,
Powstał Ruch Europa Plus,Wywołanie dyskusji na temat ściślejszej integracji europejskiej ma być celem Ruchu Europa Plus; o jego powołaniu poinformowali w czwartek w Poznaniu Janusz Palikot oraz europoseł Marek Siwiec.,"Obaj politycy ogłosili, że rozpoczynają serię spotkań w całym kraju. W ich trakcie chcą rozmawiać o integracji europejskiej, szybkim przyjęciu euro, tworzeniu europejskich sił obronnych i rozpoczęciu wspólnych programów edukacyjnych w Europie. W najbliższym czasie w kraju mają być powołane struktury regionalne ruchu.W lutym program ruchu zaprezentowany będzie Aleksandrowi Kwaśniewskiemu.Według Marka Siwca budowanie struktur Europy Plus może zbiec się zewentualnym tworzeniem list do PE pod patronatem byłego prezydenta. – Taka będzie nasza inicjatywa wobec Aleksandra Kwaśniewskiego – powiedział. W ocenie Palikota nowy „twór społeczny i polityczny” odegra dużą rolę wpolskiej polityce. – Będziemy, poprzez tę formułę organizacyjną, poszerzali politycznie Ruch Palikota, a przede wszystkim wywoływali dyskusję i debatę na temat federacji europejskiej. Uważamy, że jest to największa możliwa narracja w Europie, ona też zdefiniuje spór europejski w 2014 roku w Europie w wyborach do PE – podkreślił.– Głębszy poziom integracji europejskiej jest, naszym zdaniem, niezbędnąodpowiedzią na wszystkie trudności, jakie pokazał kryzys – zaznaczył Palikot. Marek Siwiec, który pod koniec ubiegłego roku podjął decyzję o opuszczeniuSojuszu Lewicy Demokratycznej, podkreślił, że budowanie wraz z RuchemPalikota Europy Plus to okazja, by „lepiej służyć swoim wyborcom wWielkopolsce”.Obaj politycy spotkali się w czwartek w Poznaniu ze studentami Uniwersytetuim. Adama Mickiewicza.",,
Żurawski vel Grajewski: zwiększą się koszty wpływów Berlina w UE,"- Niemcom wygodniej politycznie było sterować UE udając, że to nie one rządzą, niż bezpośrednio przejmować funkcje kierownicze. Teraz Berlin będzie w jeszcze większej mierze niż dotychczas ponosić koszty wizerunkowe i polityczne – oceniał w rozmowie z portalem tvp.info prof. Przemysław Żurawski vel Grajewski, politolog z Uniwersytetu Łódzkiego i b. doradca MSZ. - W przypadku kandydatury Timmermansa mieliśmy do czynienia z próbą gry na forum unijnym, zgodnej z interesem koalicji rządowej w Niemczech - stwierdził ekspert.","Petar Petrović: Donald Tusk nie miał łatwego życia w czwartek w Parlamencie Europejskim, gdy zdawał  sprawozdanie z ustaleń szczytu UE, dotyczącego obsadzania najważniejszych stanowisk. Był ostro krytykowany przez większość liderów frakcji. Wiceszef  Europejskiej Partii Ludowej Esteban Gonzalez Pons zarzucił mu, że wykluczył Europę Wschodnią z podziału stanowisk. Powiedział również, że Rada Europejska nie może narzucać swojej woli PE, który jest bezpośrednio wybierany przez wyborców. Zarówno on, jak i szefowa socjalistów Hiszpanka Iratxe Garcia Perez, a także frakcji EKR prof. Ryszard Legutko zwracali uwagę, że takie działania naruszają zasady traktatu. Mieli rację? Przemysław Żurawski vel Grajewski: Myślę, że i tak, i nie. Tak – dlatego że rzeczywiście tak jest. Nie – gdyż adresat nie jest decydentem. Musimy zdawać sobie sprawę, że wbrew temu, o czym chętnie mówi nasza opozycja, szef Rady Europejskiej nie jest osobą, która podejmuje decyzje rozstrzygające w strategicznym wymiarze. On jest rodzajem rzecznika prasowego głównych mocarstw–rozgrywających, które to owe decyzje podejmują. Faktycznym adresatem tych słusznych zarzutów jest więc niemiecka kanclerz Angela Merkel. Po wyborach do PE wydawać się mogło, że Niemcy stracą na sile. Wynik wyborów do PE po raz pierwszy od kilkudziesięciu lat stworzył zupełnie nową sytuację, z tego jednak wniosków nie wyciągnęli wiodący politycy mocarstw unijnych, którzy nadal wyobrażają sobie, że sytuacja jest taka, jaka była zawsze. Dominacja ilościowa posłów niemieckich w Europejskiej Partii Ludowej jest mniejsza niż była przed tymi wyborami. Natomiast dominacja tychże posłów w drugiej co do wielkości frakcji – socjalistów i demokratów – w ogóle nie istnieje, gdyż SPD drastycznie przegrała wybory i została w zasadzie wypchnięta z gry  na rzecz Zielonych. Obie główne frakcje PE utraciły możliwość decydowania poprzez porozumienie między nimi. Poprzednio to zawsze wystarczało, by realizować cele. Miniony szczyt UE pokazał powrót procesu decyzyjnego do ciał traktatowych UE, a nie jakichś gremiów tworzonych przez głównych graczy. To jest dobra informacja dla Polski, gdyż są w nich nasi przedstawiciele i mamy w nich zdolność koalicyjną. Możemy oddziaływać na całą sytuację. Próba handlu politycznego, czyli oddanie głównego stanowiska w instytucjach unijnych -  szefa Komisji Europejskiej – nie tej partii, która wygrała wybory, czyli nie EPP, tylko socjalistom, spowodowało bunt w EPP. Wystąpili przeciwko temu nie tylko Hiszpanie, ale także Chorwaci czy Łotysze, a także sami Niemcy. Nie jest pewne, czy PE, który ma traktatową prerogatywę zatwierdzania kandydatów na szefa KE, potwierdzi decyzję Rady Europejskiej, właśnie z uwagi na utratę sterowności EPP ze strony Berlina. Niemcy nie są w tym momencie w stanie decydować, jak będzie głosować chadecja w PE. Opozycja usiłuje stworzyć wrażenie, że Europa Środkowa wróciła z Brukseli z niczym, gdyż nie otrzymaliśmy żadnego stanowiska. Trzeba pamiętać, że szczyt nie był poświęcony obsadzie wszystkich stanowisk, tylko szefów: Komisji Europejskiej, Rady Europejskiej i dyplomacji europejskiej plus Europejskiego Banku Centralnego. Czyli są to cztery stanowiska, a nie wszystkie. O żadne z nich nikt z Europy Środkowo-Wchodniej, a tym bardziej z Polski, nie grał. Wytwarzanie przekonania, że  ktoś z naszego kraju mógłby zostać nominatem na któreś z tych stanowisk, jest zupełnym oderwaniem od rzeczywistości. Te stanowiska, wyjąwszy szefa KE i Europejskiego Banku Centralnego są w znacznej mierze stanowiskami administracyjnymi, a nie decyzyjnymi. Trzeba zdawać sobie sprawę, co jest rzeczywistym ośrodkiem decyzji, a co tylko formalnym. Znaczenie tych wszystkich stanowisk polega na tym, że są miejscami, przez które przepływają informacje. Nie są to jednak ośrodki decyzji – nawet szefowanie Komisji Europejskiej było czymś innym przed 2008 rokiem, przed wejściem w życie Lizbony, przed kryzysem finansów strefy euro, które wypromowało Niemcy jako głównego rozdającego i zredukowało zdolność centralnych instytucji unijnych do powstrzymywania woli politycznej mocarstw w interesie UE. Teraz wydaje się, że to zostało po raz pierwszy przywrócone przez wysiłek Europy Środkowej i Włoch, a także bunt w EPP. Socjolog dr Ryszard Żółtaniecki ocenił, że upór Merkel przy nominacji Timmermansa był po to, by „wystawić kolejną kandydaturę, która być może wcześniej by się nie pojawiła, ponieważ to nie jest aż tak znana osoba.” Teza o tym, że kanclerz Merkel od początku prowadziła grę, w której Timmermans był kandydatem pozornym, potrzebnym do wprowadzenia na to stanowisko Ursuli von der Leyen jest błędna. Czy Niemcy zachowają wpływ rozstrzygający na szefa komisji,  jeśli zostanie nim Von der Leyen? Odpowiedź brzmi – tak. Jeśli chodzi o samą osobę Von der Leyen, to wydaje się dobrze wpisywać we wzór chadeckości, z racji swojej sytuacji rodzinnej – jest bowiem matką siedmiorga dzieci. Pamiętajmy jednak, że będąc ministrem obrony Niemiec, chociaż nie miała do tego żadnego mandatu, wypowiadała się przeciwko Polsce. Podobnie jej dotychczasowe działania polityczne w wymiarze ideologicznym nie pozwalają nam oczekiwać jakiejś przyjaznej atmosfery z jej strony. Jako minister obrony RFN ma jednak większą niż przeciętna wśród polityków na Zachodzie orientację w zakresie zagrożenia rosyjskiego.  Czy zajęcie przez nią tego stanowiska będzie oznaczało wzmocnienie wpływów Niemiec w UE? Wpływy te zostały utrzymane, ale nie zaryzykowałbym stwierdzenia, że się zwiększyły. Jednak koszty tych wpływów wzrosną. Niemcom wygodniej politycznie było sterować UE udając, że to nie one rządzą, niż bezpośrednio przejmować funkcje kierownicze. Teraz Berlin będzie w jeszcze większej mierze niż dotychczas ponosić koszty wizerunkowe, polityczne podejmowanych decyzji Będą też miały utrudnione przejmowanie innych stanowisk, gdyż teraz muszą liczyć się z odpowiedzią, że „najważniejsze stanowiska już macie, teraz czas na innych”. Dlatego na to stanowisko wybierano zawsze polityków z mniejszych państw. Rekordzistą w tym kontekście jest Luksemburg.  O co teraz będzie grała w UE polska delegacja? Gra toczy się o istotną tekę w Komisji Europejskie, o to jakie port folio otrzyma komisarz z Polski.  Ta gra toczy się o to od samego początku. Krytyka ze strony opozycji jest łatwa do odbicia, albowiem ostatnie szczyty UE nie dotyczyły tego tematu. Na pytanie, co Polska przywiozła z Brukseli warto się spytać, a co ktokolwiek inny przywiózł, poza tymi czterema państwami, które otrzymały te stanowiska?  Rozmawiał Petar PetrovićAutor jest dziennikarzem Polskiego Radia.",,
Szef MSZ: Główne działania dot. wyroku TSUE powinny być podjęte po ostatecznym orzeczeniu,"Główne działania rządu nakierowane na implementację wyroku Trybunału Sprawiedliwości UE powinny być podejmowane już po ostatecznym orzeczeniu; chodzi o to, żeby nie podejmować pochopnych działań jeżeli nie ma tej ostatecznej pewności – powiedział w sobotę szef MSZ Jacek Czaputowicz.","Trybunał Sprawiedliwości UE w październiku zdecydował wstępnie o zastosowaniu tzw. środków tymczasowych i m.in. zawieszeniu stosowania przepisów ustawy o Sądzie Najwyższym dot. przechodzenia sędziów SN w stan spoczynku. W piątek w TSUE odbyło się wysłuchanie stron, podczas którego Polska i Komisja Europejska przedstawiały swoje argumenty w kwestii tzw. środków tymczasowych. Po tej rozprawie TSUE wyda ostateczną decyzję co do tzw. środków tymczasowych. Będzie ona obowiązywać do czasu wydania ostatecznego orzeczenia w sprawie skargi Komisji Europejskiej na ustawę o SN.W najbliższy poniedziałek mija termin powiadomienia KE o działaniach podjętych w celu pełnego zastosowania się do październikowej wstępnej decyzji TSUE. Taką informację Polska ma przedstawiać Komisji co miesiąc od czasu doręczenia postanowienia Trybunału. Odnosząc się na sobotnim briefingu prasowym w MSZ do przebiegu piątkowej rozprawy przed Trybunałem w Luksemburgu, szef polskiej dyplomacji ocenił ją pozytywnie. – Mogliśmy zaprezentować nasze stanowisko, które dotyczyło właśnie zasadności stosowania środka tymczasowego; pełnomocnik polski, dyrektor Majczyna wskazał, że nie ma żadnych powodów do obaw co do nieodwracalnych skutków działań – mówił Czaputowicz.– Myślę, że to stanowisko zostało w sposób jasny przedstawione; czekamy na ostateczną decyzję Trybunału dot. środków tymczasowych, bo oczywiście naszym zdaniem te główne działania powinny być podejmowane już po tym ostatecznym orzeczeniu, ostatecznym wyroku – podkreślił minister. Chodzi o to – dodał – żeby upewnić się, że działania tymczasowe „nie będą sprzeczne z tym ostatecznym orzeczeniem”.Jak zaznaczył szef MSZ, w ocenie strony polskiej „należy poczekać, żeby wprowadzić zmiany, jeżeli taka będzie ostateczna decyzja”. – Myślę, że Polska będzie starała się zrealizować te oczekiwania Trybunału, ale należy to zrobić w taki sposób, aby nie zaburzyć funkcjonowania systemu sprawiedliwości w Polsce – powiedział. Pytany, co znajdzie się w raporcie o działaniach podjętych przez polski rząd w celu realizacji wstępnej decyzji sądu w Luksemburgu o zastosowaniu środków tymczasowych, który do poniedziałku ma trafić do KE, Czaputowicz stwierdził, że trwają konsultacje zmierzające m.in. do „określenia sposobu, w jakim moglibyśmy wyjść naprzeciw oczekiwaniom Trybunału”.– Myślę, że złożymy tę odpowiedź do poniedziałku, w poniedziałek – zaznaczył minister. Jak wyjaśnił, przekazane Komisji stanowisko „będzie musiało uwzględniać wszystkie elementy”, w tym także wnioski z piątkowego wysłuchania przed TSUE.Tłumacząc stanowisko rządu ws. środków tymczasowych Czaputowicz podkreślił, że chodzi tu o „pewną stabilność działania”. – Chcemy mieć ostateczne orzeczenie co do środków tymczasowych, a najlepiej w ogóle orzeczenie w sprawie spornych przepisów, żeby nie podejmować pochopnych działań, jeżeli nie ma tej ostatecznej pewności – mówił minister. Zaznaczył jednocześnie, że widzi „wolę wyjścia naprzeciw oczekiwaniom Komisji”.",,
"Jarmułka Berkowicza, wały Schetyny i psy Scheuring-Wielgus","Ostatnie dni kampanii wyborczej: przeciwnicy rządu grali ostro i niekoniecznie fair play. Marsz, który miał poruszyć całą Polskę, zakorkował tylko śródmieście Warszawy, a „wielką mowę” Donalda Tuska nie zostało nic w pamięci wyborców. Większość sondaży wskazuje na jednoznaczne zwycięstwo PiS w wyborach.","Sobota. Marsz czy wymarsz? Na marszu „Polska w Europie” miały być miliony, co najmniej setki tysięcy. Tymczasem media podały, że było więcej 7 tysięcy, a warszawski ratusz zobaczył (zapewne przez różowe okulary) 45 tys. uczestników. Operatorzy kochających opozycję telewizji starali się pomnożyć tłum na ujęciach. Z kolei organizatorzy chcieli zabronić TVP robienia ujęć z drona, bo z góry widać więcej. Donalda Tusk przemówił i już wprost agitował przeciwko PiS. Ale ciekawsze były rozmowy podczas marszu. Posła PO Rafała Grupińskiego zapytano, co Koalicja Europejska zrobi z postulatem wprowadzenia związków partnerskich:  – Na pewno w tej sprawie działać progresywnie. Ale po dwudziestym którymś października. Po prostu musimy prowincje przyciągnąć do głosowania. (…) Stąd też dzisiaj nie eksponujemy tego za bardzo. Może to Rafał mówił w Warszawie, ale my już tego nie możemy mówić w (Pleszewie?) czy Świebodzinie. Tam nas ludzie przepędzą. To jest problem – odpowiedział.  Nie ma wątpliwości, że w Świebodzinie czy Pleszewie wyborcy za postulaty związków partnerskich mogą posłać KE i PO do kąta. I to jest problem, lepiej więc nie mówić, co się będzie robić po wyborach i niech każdy usłyszy to, co chce usłyszeć. Wiarygodność? Jaka wiarygodność?Ważna informacja dla uczniów: premier Mateusz Morawiecki oznajmił, że rok szkolny skończy się 19 czerwca, dwa dni wcześniej niż planowano. W czwartek 20 czerwca wypada Boże Ciało i ten dzień byłby i tak ustawowo wolny. Na rozdanie świadectw uczniowie i nauczyciele musieli by wrócić specjalnie w piątek, a tak dzięki decyzji premiera można zaplanować sobie tzw. długi weekend. Cieszmy się krótszym rokiem szkolnym i Bożym Ciałem, bo jeśli Koalicja Europejska z Wiosną dojdą do władzy, to świat kościelnych możemy już więcej nie obchodzić. Niedziela. Berkowicz z jarmułkąŻeby kogoś obrazić trzeba mieć trochę wiedzy. W sobotę w Kielcach odbyła się debata przed wyborami do Parlamentu Europejskiego. Kandydatka PiS, wiceminister sportu Anna Krupka mówiła na potrzebę powrotu Unii Europejskiej do korzeni chrześcijańskich. Wtedy Kondard Berkowicz z Konfederacji, podszedł do wiceminister i za jej plecami przyłożył jej do głowy jarmułkę, nakrycie głowy noszone przez Żydów. No właśnie, przez Żydów, a nie przez Żydówki, które jarmułki, zwanej też kipą nie noszą i nigdy nie nosiły. Poza brakiem szacunku dla kobiety Konrad Berkowicz wykazał się również niewiedzą. A media na całym świecie dzięki politykowi Konfederacji zyskały pożywkę do opowiadania o antysemityzmie w Polsce. W Polsce, która jak wynika z badań i sondaży, jest jednym z najbezpieczniejszych miejsc na świecie dla Żydów. Poniedziałek. Kolejny kapiszon „GW” „GW” po wątpliwym sukcesie Marszu Koalicji Europejskiej próbuje ratować sytuacje i atakuje premiera Morawieckiego. Gazeta napisała, że szef rządu wraz z żoną w 2002 roku kupili we Wrocławiu od Kościoła 15 ha gruntów za 700 tys. zł. A dzisiaj te grunty są według „GW” warte aż 70 milionów. Pod taką wyceną podpisała się działaczka SLD i Koalicji Europejskiej Marzena Joks. Były  wiceprezydent Wrocławia Maciej Bluj uznał wycenę za mocno zawyżoną. Sensacja „GW” jak zwykle wirtualna i oparta na oczywistym założeniu, że z upływem czasu wartość nieruchomości zazwyczaj rośnie. A jeśli „GW” chce udowodnić, że urosła aż do 70 milionów, to mogłaby za tę kwotę odkupić ją od żony premiera. Inna sprawa, że premier działkę kupował jako osoba prywatna a to, że ma rękę do interesów, to wiemy akurat od dawna. Pozostaje nam się cieszyć, że teraz z jego wiedzy umiejętności korzystają cała Polska ciesząc się rekordowym wzrostem gospodarczym. Biuro prasowe rządu poinformowało, że tekst „GW” narusza dobra osobiste premiera i jego żony, i że podjęli oni decyzję o skierowaniu sprawy na drogę sądową z żądaniem sprostowania zawartych w nim kłamstw i manipulacji”. Wtorek. Pieskie życieNajważniejsi politycy Zjednoczonej Prawicy, od początku tygodnia deklarowali, że nie pozwolą na wypłaty odszkodowań za mienie bezspadkowe polskich obywateli wyznania mojżeszowego. – Mamy do czynienia z czymś, co jest moralnie absurdalne. Na tego rodzaju roszczenia się nie godzimy i nie zamierzamy niczego płacić. To Niemcy napadli na Polskę, wymordowali prawie wszystkich Żydów. Ci, którzy przeżyli, zostali uratowani przez Polaków. (…) Chcę to mocno podkreślić, że nie ustawy, ale władza PiS jest jedyną prawdziwą gwarancją, że nie będziemy płacić i nie poniesiemy szkód godnościowych – mówił prezes Prawa i Sprawiedliwości Jarosław Kaczyński. Okazało się, że nie wszyscy są zadowoleni. – To jest coś, co kompromituje nasz kraj po raz kolejny: za cnotę uważa się obronę tego, żeby nie zwrócić tego, co się komuś należy, tylko dlatego, że był Żydem, do tego ofiarą Holokaustu – mówił w „Kropce nad i” Włodzimierz Cimoszewicz. Kandydat numer jeden na warszawskiej liście Koalicji Europejskiej zarzucił też PiS-owi granie antysemityzmem. – Tak haniebnie antypolskich słów nie spotkałem wśród najbardziej antypolsko nastawionych Żydów w Izraelu – przekonywał wicepremier Jarosław Gowin, komentując wypowiedź byłego premiera Włodzimierza Cimoszewicza. We wtorek dowiedzieliśmy się, że nie jest łatwo być psem obrończyni zwierząt. Joanna Scheuring-Wielgus dwie własne suczki dwa lata temu oddała do schroniska, bo przeprowadziła z domu do mieszkania. Po pewnym czasie pod tym samym schroniskiem walczyła o dobro zwierząt… Możemy bać się o wszystkich, o których dobro walczy pani posłanka… Środa. Woda przerywa kampanięDzień wcześniej premier Mateusz Morawiecki odwiedził poszkodowanych przez trąbę powietrzną w Stasinie. A w środę premier wraz z wicepremier Beatą Szydło, i ministrami Joachimem Brudzińskim i Andrzejem Adamczykiem wziął udział w posiedzeniu sztabu kryzysowego w związku z sytuacją pogodową w Małopolsce. Liderzy list PiS zdecydowali również o przerwaniu lub ograniczeniu kampanii wyborczej ze względu na obowiązki związane ze stanem zagrożenia powodziowego w południowej Polsce.W debacie kandydatów do Parlamentu Europejskiego organizowanej przez TVP3 Warszawa przedstawiciel „Wiosny” twierdził, że rozwiązaniem problemów polskiego rolnictwa, jest „AgroWiosna”, która powstała po to, by wypracować rozwiązania na te problemy. Niegdyś na podobnej zasadzie powstała Polska Zjednoczona Patria Robotnicza. Też miała wypracować rozwiązania problemy chłopów i robotników, a stworzyła ich dużo więcej, niż mieli wcześniej. Czwartek. Śmiszek nie chce spierać się o pieniądzePodczas #TweetUpMłodzi w Kancelarii Prezesa Rady Ministrów Wicepremier Piotr Gliński zapowiedział powstanie Rady Dialogu z Młodym Pokoleniem jako organ opiniotwórczo-doradczy Komitetu ds. Pożytku Publicznego.  Ten ciekawy pomysł, w ogniu trwającej kampanii wyborczej nie miał jednak możliwości przyciągnięcia uwagi wielu Polaków. Wydarzeniem dnia była europejska debata TVP. Jan Olbracht z Koalicji Europejskiej starał się jak najbardziej inteligentnie nie odpowiedzieć wprost na żadne z zadanych pytań przez prowadzącego debatę Michała Adamczyka. Adrian Zandberg z Partii Razem obiecywał reformować Europę w ramach lewicowej międzynarodówki (starsi wyborcy jeszcze pamiętają jak to działało). Jadwiga Wiśniewska, jako jedyna w tym gronie kobieta, dzielnie radziła sobie przedstawicielami nowoczesnej, progresywnej Polski, którymi byli sami mężczyźni… Chociaż Krzysztof Bosak nie zabrał do studia jarmułki (jak jego kolega Kondrad Berkowicz) to próbował „ubrać” europosłankę w żółty znaczek z napisem „447”. Paweł Kukiz pytał Krzysztofa Śmieszka „jak wy chcecie rodzić te dzieci”. Z kolei partner Biedronia pobił wszelkie rekordy „fajności” mówiąc Polkom i Polakom, że „26 maja podejmiemy bardzo ważną decyzję (...) czy będziemy patrzeć w przyszłość, czy będziemy progresywni, postępowi, czy będziemy – tak jak tu obecni politycy — się spierać o przeszłość, o pieniądze - o rzeczy, które Polaków nie obchodzą”. Stwierdzenie, że Polaków nie obchodzą pieniądze, powinno zostać złotym mottem kawiorowej lewicy i pokazuje stopień odrealnienia wiosennych rewolucjonistów. Na wybory parlamentarne obiecają zapewne każdej Polce i każdemu Polakowi po tęczowym jednorożcu i różowym flamingu. Piątek. Schetyna rusza na wałyNa południu Polski z żywiołem walczą mieszkańcy, strażacy, wojska obrony terytorialnej i policja. Sytuacja jest poważna. Zagrożone powodzią tereny odwiedzają ministrowie rządu, wicepremier Beata Szydło i premier Mateusz Morawiecki. Jeszcze wczoraj działania członków rządu przewodniczący PO Grzegorz Schetyna nazywał „politycznym kabaretem”.  – Wszyscy teraz walczą z powodzią, kto bardziej jest zaangażowany w kandydowanie, tym bardziej walczy – mówił podczas czwartkowej konwencji w Chorzowie. Słowa polityka ostro potępiła premier Beata Szydło, przypominając, że na terenach zagrożony powodzią ludzie walczą o życie. Ale w piątek Schetyna najwyraźniej postanowił założyć swój własny „kabaret”. Zabrał na wały powodziowe prezydenta Warszawy Rafała Trzaskowskiego i zaczął nagrywać powodziowe spoty wyborcze. Pozostaje pogratulować kreatywności i życzyć powodzenia, choć na głosy od walczących z żywiołem Polaków nie powinien jednak liczyć.",,
Szef MSZ Korei Płd.: USA powinny unikać eskalacji napięcia z Pjongjangiem,USA powinny unikać „eskalacji napięcia” wobec możliwych „dalszych prowokacji Pjongjangu” – oświadczyła w Waszyngtonie minister spraw zagranicznych Korei Płd. Kang Kiung Wha. Opowiedziała się za „maksymalnym naciskiem” na Koreę Płn. w celu pokojowego rozwiązania kryzysu.,"– Konieczne jest, aby nasza strona, tzn. Korea Południowa i Stany Zjednoczone, mogła panować nad sytuacją w sposób, który umożliwi uniknięcie przypadkowych konfrontacji militarnych grożących przekształceniem się w działania na pełną skalę – podkreśliła Kang Kiung Wha podczas wystąpienia na forum waszyngtońskiego Centrum Studiów Strategicznych i Międzynarodowych.Minister wskazała na konieczność dołożenia wszelkich starań, by uniknąć nowej wojny na Półwyspie Koreańskim. Przyznała, że Pjongjang dokonał „szybszego niż oczekiwano” postępu w rozbudowie swojego potencjału nuklearnego i jest bliski osiągnięcia deklarowanego celu, tzn. uzyskania rakiet balistycznych z głowicami nuklearnym zdolnymi do osiągnięcia terytorium USA. „Wojna z Koreą Północną” Wcześniej szef dyplomacji Pjongjangu Ri Jong Ho oświadczył, że prezydent USA Donald Trump „wypowiedział wojnę Korei Północnej” i że Pjongjang zastrzega sobie prawo do reakcji. Jako przykład możliwej odpowiedzi podał zestrzelenie amerykańskich bombowców strategicznych przelatujących w pobliżu Korei Północnej, nawet jeśli znajdowałyby się w międzynarodowej przestrzeni powietrznej.Donald Trump zagroził w niedzielę władzom Korei Północnej, że mogą „długo nie przetrwać”. To była odpowiedź prezydenta na sobotnie słowa Ri Jong Ho o „nieuniknionej wizycie” północnokoreańskich rakiet na terytorium USA.W sobotę amerykańskie bombowce B-1B Lancer eskortowane przez myśliwce przeleciały w międzynarodowej przestrzeni powietrznej nad wodami na wschód od Korei Północnej. Pentagon poinformował o tym, podkreślając, że była to demonstracja opcji militarnych dostępnych dla prezydenta Trumpa.",,
„Wniosek do TK ws. ustawy o bestiach prawie gotowy”,"– Skoro gorączka w sprawie Mariusza T. opada, to coraz szybszymi krokami zbliża się moment, że ten wniosek trafi do Trybunału Konstytucyjnego. Wniosek jest prawie gotowy i myślę, że długo nie będziemy czekali – tak prof. Tomasz Nałęcz, doradca prezydenta RP mówił w TVP Info , kiedy można się spodziewać skierowania przez Bronisława Komorowskiego wniosku do Trybunału Konstytucyjnego tzw. ustawy o bestiach.","Profesor Tomasz Nałęcz wspominał także senatora Zbigniewa Romaszewskiego, który zmarł w czwartek w wieku 74 lat. – Występowałem w roli adwersarza pana Romaszewskiego. Nie było w nim jednak zapiekłości ani zajadłości. Był szacunek dla innych.  To był człowiek pewnych zasad. Była w nim taka rycerskość. A dzisiaj w polityce jest znacznie więcej giermków niż rycerzy – opowiadał prof. Nałęcz. Pytany,  czy Bronisław Komorowski zdecyduje się przyznać Order Orła Białego pł. Ryszardowi Kuklińskiemu, odparł, że prezydent uznaje oficera za bohatera. – W tej sprawie prezydent postępuje tak,  jak jego poprzednik Lech Kaczyński, a on postępował tak jak Kwaśniewski. Po prostu zbyt mało wiemy o płk Kuklińskim. Wiemy to, co nam Amerykanie chcieli powiedzieć. Jeśli chodzi o dokumentację na ten temat, to jest ona niesłychanie skromna – podkreślił przyznając po chwili, że nie miałby nic przeciwko temu, aby mieszkać przy ul. Kuklińskiego. Prezydencki doradca opowiedział także jak wyglądała rozmowa Bronisława Komorowskiego z Justyną Kowalczyk, po tym jak nasza narciarka zdobyła w Soczi złoty medal. – Rozmowa trwała kilka minut. Była bardzo sympatyczna i miła. Zwłaszcza, że prezydent doskonale wie co znaczy funkcjonować z kontuzją z pogranicza sportu – dodał.",,
Donald Trump chce większych środków na ochronę wschodniej flanki NATO,"Prezydent USA Donald Trump chce znacznego zwiększenia środków na ochronę wschodniej flanki NATO przed agresywnymi działaniami Rosji. W projekcie budżetu na rok 2019 prezydent USA przewiduje na ten cel 6,5 miliarda dolarów, czyli o ponad jedną trzecią więcej niż obecnie.","W 2018 roku Stany Zjednoczone przeznaczyły na tak zwaną Europejską Inicjatywę Odstraszania (European Deterrence Initiative) 4,8 miliarda dolarów. W projekcie budżetu na przyszły rok, który Biały Dom przesłał w poniedziałek do Kongresu, przewidziano zwiększenie tej kwoty o 1,7 miliarda dolarów. –  Chcemy wzmocnić odstraszanie poprzez zwiększoną obecność sił lądowych i poprawę wspólnych zdolności bojowych z sojusznikami – oświadczył amerykański resort obrony. Prawie połowa z 6,5 miliarda dolarów przewidzianych na ochronę wschodniej flanki NATO ma zostać przeznaczona na rozmieszczenie sprzętu wojskowego, 800 milionów dolarów no rozbudowę infrastruktury obronnej, a 1,9 miliarda na utrzymanie wojsk amerykańskich. Po 300 milionów przewidziano na wspólne ćwiczenia wojskowe z sojusznikami i na poprawę ich zdolności bojowych. W budżecie znalazło się też 200 milionów dolarów na doradztwo, szkolenia i doposażenie armii ukraińskiej. 686 mld dol. na obronnośćJak poinformował Pentagon, zaproponowany przez prezydenta USA Donalda Trumpa budżet na rok fiskalny 2019 zakłada przeznaczenie na obronność ogółem 686 mld dol., ze szczególnym uwzględnieniem rywalizacji z Chinami i Rosją o wpływy na świecie.  W porównaniu z poprzednim budżetem oznacza to wzrost wydatków na obronność o ponad 10 proc. Propozycja prezydenta zwiększa liczbę żołnierzy o 25 900 oraz zakłada zakup dziesięciu nowych okrętów dla marynarki wojennej USA, m.in. trzech niszczycieli i dwóch okrętów podwodnych klasy Wirginia. Resort obrony miałby zakupić 77 myśliwców typu F-35 i 24 myśliwce F/A-18 Hornet. Ma to umożliwić siłom powietrznym USA stworzenie trzech nowych szwadronów bojowych w ciągu najbliższych pięciu lat. Propozycja wzywa do przeznaczenia 1 bln dolarów więcej na obronność niż zakładał to 10-letni plan administracji prezydenta Baracka Obamy ze względu na fakt, iż „brak odpowiedniego finansowania na realizację celów z dziedziny obronności ośmieli wrogów Ameryki”.",,
"Jakubiak potwierdza dołączenie do Konfederacji. „Mali muszą się łączyć, żeby być dużymi”","Marek Jakubiak, założyciel Federacji dla Rzeczypospolitej, potwierdził dołączenie jego partii do komitetu wyborczego Konfederacja KORWiN Braun Liroy Narodowcy. – Idziemy naprzód razem. Cieszę się bardzo, bo to jest mój źródłowy pomysł, który od kilkunastu miesięcy staram się wdrażać. Mali muszą się łączyć, żeby być dużymi – powiedział poseł w programie „Kwadrans polityczny” w TVP1.","Jakubiak zaznaczył, że do Konfederacji „przystępują następni, ale nie będzie uprzedzał faktów”.Były polityk Kukiz’15 wyjaśnił również, dlaczego do komitetu nie dołączył Marek Jurek. – Mój plan polegał na tym, że po jednej stronie chciałem zbudować małe porozumienie, sojusz, po to, żeby się połączyć z Konfederacją i stworzyć dużą listę wyborczą, ale się nie dało, trudno. Przeszkodziło w tym ugrupowanie Kukiz’15, które potraktowało Jurka bardzo przedmiotowo. Z tego, co wiem, chodziło bardziej o rozbicie porozumienia dwóch Marków – Jurka i Jakubiaka. To taka zwykła partiokracja. Ludzie, którzy walczą z partiokracją, czasami są największymi partiokratami – stwierdził. Jakubiak przyznał też, że wątpi w porozumienie z ruchem Kukiz’15, z którego odszedł w listopadzie ubiegłego roku. – Tam jest jakiś nieprawdopodobny tygiel emocji związanych z rozstaniami, połączeniami. Ja nie jestem zwolennikiem brazylijskich seriali, więc jest - albo idziemy, albo nie idziemy, albo łączymy, albo nie łączymy. Z Kukizem nie łączymy, i tyle – podkreślił. Poseł ogłosił, że w wyborach do Parlamentu Europejskiego będzie startował z ostatniego miejsca na liście w Warszawie lub w Poznaniu. Jak stwierdził, będzie to działanie bardziej wspierające. – Walczymy o wprowadzenie przynajmniej czterech mandatów do europarlamentu. Mam nadzieję, że przekonamy wyborców – powiedział. – Jeśli zdobędę mandat, to będę go miał, natomiast moim celem są jesienne wybory do polskiego parlamentu, ponieważ polskie prawo kształtuje się w Polsce – wskazał. Jakubiak wymienił też cel, z jakim Konfederacja startuje w wyborach do PE. – Przede wszystkim powrót do EWG. My się nie zgadzamy na dzisiejszą Unię. Wiatr, który wieje od prawej strony w Unię i tak bardzo przeraża panów Timmermansa i Junckera, myślę, tych zmian dokona. Musimy mieć większość w Parlamencie Europejskim, a to oznacza, że są możliwe koalicje z Kukizem i z Prawem i Sprawiedliwością – ocenił. Poseł pytany, czy tam są w stanie się porozumieć, stwierdził, że „tam o Polskę chodzi”. – Te wszystkie emocje zostaną zakopane, natomiast jeżeli Kukiz’15 wprowadzi swoich europarlamentarzystów, to wtedy będziemy się dogadywać – zaznaczył.",,
"Poświęcił się młodzieży, wspierał niepełnosprawnych. Nie żyje ks. Antoni Sołtysik","W wieku 85 lat po ciężkiej chorobie zmarł w Krakowie ks. prałat Antoni Sołtysik wieloletni proboszcz parafii św. Mikołaja, duszpasterz młodzieży, postulator procesu beatyfikacyjnego bł. Hanny Chrzanowskiej.","– Ks. Antoni ma ogromną pasję młodzieżową, pasję do duszpasterstwa młodzieżowego, po prostu go ta pasja zjada. I otwiera się w kierunku wszystkich grup młodzieżowych – mówił w czerwcu 1979 r. podczas pierwszej pielgrzymki do Polski św. Jan Paweł II przemawiając do młodzieży zebranej przed kościołem oo. paulinów na Skałce.Antoni Sołtysik urodził się w 1933 r. w Stryszawie. W wieku 20 lat wstąpił do Wyższego Seminarium Duchownego w Krakowie. Święcenia kapłańskie przyjął 22 czerwca 1958 roku, a 11 lat później kard. Karol Wojtyła mianował go diecezjalnym referentem duszpasterstwa młodzieży.",,
Sąd Najwyższy zdecyduje o oświadczeniach podatkowych Trumpa,Prawnicy Donalda Trumpa zapowiedzieli odwołanie się od decyzji sądu nakazującej przekazanie nowojorskiej prokuraturze zeznań podatkowych amerykańskiego prezydenta za ostatnich osiem lat. Ostateczne rozstrzygnięcie w tej sprawie wyda Sąd Najwyższy USA.,"Spór pomiędzy nowojorską prokuraturą a Donaldem Trumpem dotyczy zakresu immunitetu prezydenta USA. Sąd niższej instancji orzekł, że prokuratura ma prawo zażądać zeznań podatkowych głowy państwa, ponieważ postępowanie nie ma związku ze sprawowaną przez niego funkcją.Prawnicy Trumpa odwołali się od tego wyroku do sądu apelacyjnego. Ten stwierdził, że nawet jeśli prezydent jest chroniony immunitetem, to nie obejmuje on firmy prowadzącej jego rozliczenia podatkowe. Zapowiadając odwołanie do Sądu Najwyższego, reprezentujący Trumpa adwokat Jay Sekulow zarzucił nowojorskiej prokuraturze polityczne motywy śledztwa i zastraszanie głowy państwa.Element śledztwaProkuratora odrzuciła zarzuty twierdząc, że żąda zeznań podatkowych, ponieważ stanowią one ważny element śledztwa w sprawie płatności za milczenie dla dwóch kobiet, które twierdziły, że miały relacje seksualne z Trumpem. Prokuratura zgodziła się nie domagać zeznań podatkowych prezydenta do czasu rozstrzygnięcia sporu przez Sąd Najwyższy. O przedstawienie przez Trumpa osobistych oświadczeń podatkowych i dokumentów finansowych związanych z działalnością posiadanych przez niego i jego rodzinę przedsiębiorstw zabiegają także komisje Kongresu, prowadzące obecnie dochodzenie mające ustalić, czy uzasadnione jest wszczęcie wobec niego procedury impeachmentu.Trump postanowił niedawno przenieść się na stałe na Florydę z Nowego Jorku, gdzie – jak argumentował – mimo płacenia wysokich podatków „traktowano go gorzej niż kogokolwiek”.",,
Polscy dziennikarze bezradni w Smoleńsku. Nie mogli normalnie pracować,"Dziennikarze towarzyszący w Smoleńsku przedstawicielom polskiej Prokuratury Krajowej napotkali na utrudnienia, które uniemożliwiały im relacjonowanie zakończonej w sobotę wizyty. Gdy próbowali podążać za polską ekipą na lotnisko Siewiernyj, gdzie znajduje się wrak TU-154M, byli zatrzymywani przez rosyjskich funkcjonariuszy - relacjonowali reporterzy PAP.","Siedmioosobowa polska ekipa od poniedziałku codziennie rano wyjeżdżała z hotelu w centrum Smoleńska i wracała po zakończeniu dnia roboczego. Ich przejazdowi na teren lotniska wojskowego Smoleńsk Północny (Siewiernyj) można było towarzyszyć jedynie do miejsca, gdzie z ruchliwej ulicy Frunzego skręca w lewo droga prowadząca do bramy wjazdowej lotniska. Na tym zakręcie już w poniedziałek pojawił się samochód policji drogowej i kilku funkcjonariuszy, którzy nie pozwalali przejechać dalej. Sytuacja powtarzała się w kolejnych dniach. Funkcjonariusze nie chcieli wyjaśnić, jakie służby reprezentują; odpowiadali ogólnie: „siły zbrojne Federacji Rosyjskiej”.              Gdy samochody dziennikarzy podjeżdżały w ślad za autem wiozącym prokuratorów i zatrzymywały się, funkcjonariusze natychmiast się zbliżali. Na pytania, czy można filmować drogę wjazdową, odpowiadali przecząco. Nie pozwalali także podejść w tym kierunku, by popatrzeć, co się dzieje. O wszystkich zakazach informowało dwóch mężczyzn ubranych w wojskowe stroje maskujące, z zasłoniętymi twarzami. Powoływali się na to, że lotnisko jest obiektem chronionym, ale przyznawali, że nadzwyczajne środki mają związek z „działaniami śledczymi” i pracą „polskiej delegacji”. Oględziny wrakuPrzedstawiciele Prokuratury Krajowej prowadzili prace w Smoleńsku od poniedziałku. PK informowała, że chodzi o zaplanowane czynności procesowe. Komitet Śledczy FR ogłosił, że działania polskich specjalistów prowadzone były „z zastosowaniem zdjęć i nagrań wideo” oraz że polska delegacja prowadziła oględziny wraku „przy udziale pracowników Głównego Zarządu Śledczego i Głównego Zarządu Kryminalistyki (Ośrodka Kryminalistyki) Komitetu Śledczego”.              Wrak polskiego samolotu znajduje się w hangarze na płycie lotniska Smoleńsk Północny. Przedstawiciele polskich władz wielokrotnie podnosili sprawę jego zwrotu w rozmowach ze stroną rosyjską. W maju br. szef MSZ Jacek Czaputowicz poruszył ten temat na spotkaniu z ministrem spraw zagranicznych Rosji Siergiejem Ławrowem.              10 kwietnia 2010 roku samolot Tu-154M z polską delegacją udającą się na obchody 70. rocznicy zbrodni katyńskiej rozbił się pod Smoleńskiem. Zginęło 96 osób, w tym prezydent RP Lech Kaczyński wraz z małżonką oraz wielu wysokich rangą urzędników państwowych i dowódców wojskowych.",,
Kaczyński o uczestnikach zamachu na Kutscherę: Ich czyn przeszedł do historii,"Ich czyn przeszedł do historii stając się tym samym jednym z filarów naszej powojennej, patriotycznej pamięci i wolnościowej edukacji – napisał prezes PiS Jarosław Kaczyński o uczestnikach udanego zamachu na Franza Kutscherę. W piątek minęła 75. rocznica ataku na „kata Warszawy”.","W Warszawie uczczono bohaterów akcji. Uroczystość z udziałem przedstawicieli rządu, weteranów Armii Krajowej i mieszkańców Warszawy odbyła się przy kamieniu pamiątkowym poświęconym uczestnikom Akcji „Kutschera” w Alejach Ujazdowskich.1 lutego 1944 r. oddział Kedywu Komendy Głównej Armii Krajowej dokonał w Warszawie udanego zamachu na gen. Franza Kutscherę, dowódcę SS i policji w dystrykcie warszawskim.„Najstarsza uczestniczka zamachu na kata Warszawy liczyła lat 29, najmłodsza niecałe 15. Średnia wieku oddziału do zadań specjalnych Kierownictwa Dywersji Komendy Głównej AK »Pegaz« biorących udział w bezpośrednim starciu wynosiła zaledwie 23 lata. To był kwiat polskiej młodzieży. Młodzieży ukształtowanej w odrodzonej Rzeczypospolitej” – napisał Jarosław Kaczyński do uczestników warszawskiej uroczystości.Jak zaznaczył trzeba o tym pamiętać i należy to stale przypominać. „Zwłaszcza w tym szczególnym czasie, kiedy to obchodzimy i będziemy obchodzić setne rocznie kolejnych, niezwykle ważnych wydarzeń, dzięki którym nasza ojczyzna odzyskała, obroniła i umocniła swoją niepodległość. Jednym z najokazalszych osiągnięć Polski międzywojennej było stworzenie systemu wychowawczego, który obejmował zarówno szkołę, jak i organizacje młodzieżowe i wojsko. Uformowana w nim młodzież celująco zdała egzamin z patriotyzmu w latach II wojny światowej” – podkreślił prezes PiS.„Składając dziś hołd bohaterom brawurowo wykonanego wyroku śmierci na dowódcy SS i policji na dystrykt warszawski, dziękujemy też tym, którzy nauczyli ich wolności oraz wpoili obowiązek służenia ojczyźnie. »Ali« , »Bruno«, »Cichy«, »Dewajtis«, »Hanka«, »Juno«, »Kama«, »Kruszynka«, »Lot«, »Miś«, »Olbrzym« i »Sokół« pięknie wywiązali się z tej powinności, za którą zapłacili życiem, cierpieniami, więzieniem” – zaakcentował Kaczyński.",,
"Franciszek: Nie chodzi o to, by wskoczyć na rydwan zwycięzcy","Podczas mszy w Niedzielę Palmową papież Franciszek przestrzegał przed triumfalizmem i mówił, że jego subtelna forma, czyli „światowość duchowa” jest największym zagrożeniem dla Kościoła. Nie chodzi o to, by „wskoczyć na rydwan zwycięzcy” – dodał.","W homilii w czasie mszy na placu Świętego Piotra papież zwrócił uwagę na dwa wydarzenia wspominane w Wielkim Tygodniu: owacje podczas wjazdu Jezusa do Jerozolimy i jego upokorzenie oraz mękę. To – jak mówił – „świąteczne wołanie i okrutna zawziętość”.              – Jezus pokazuje nam, jak stawić czoło chwilom trudnym i najbardziej podstępnym pokusom, zachowując w sercu pokój, który nie jest oderwaniem, nie jest obojętnością czy czymś nadludzkim, ale ufnym powierzeniem się Ojcu i Jego woli zbawienia, życia, miłosierdzia – podkreślił Franciszek.              Przywołując wjazd Jezusa do Jerozolimy, papież wskazał, że „w tym wydarzeniu zły, książę tego świata, miał kartę przetargową: kartę triumfalizmu, a Pan odpowiedział, pozostając wierny swojej drodze, drodze pokory”. Franciszek zwrócił uwagę na milczenie Jezusa w chwilach męki, że „przezwycięża pokusę, by odpowiedzieć, by być »medialnym«”.             – W chwilach ciemności i wielkiego ucisku trzeba milczeć, mieć odwagę milczenia, pod warunkiem, że będzie to milczenie łagodne, a nie milczenie urażone – wyjaśnił papież. – Wojna toczy się między Bogiem a księciem tego świata i nie chodzi o to, by przyłożyć rękę do miecza, ale o trwanie w spokoju, mocni w wierze – dodał.              Mszę z udziałem tysięcy wiernych rozpoczęła procesja z gałązkami palmowymi i oliwnymi spod obelisku na placu Świętego Piotra.",,
Z zazdrości zabił studentkę. Jego nazwisko znika z uczelni,"Instytut Nauk Społecznych, Ekonomicznych i Politycznych w Lyonie wykluczył ze swej rady naukowej petersburskiego historyka Olega Sokołowa – poinformowała niezależna rosyjska telewizja Dożd. Naukowiec jest podejrzany o drastyczne zabójstwo.","Francuska uczelnia poinformowała na swojej stronie internetowej, że „z przerażeniem dowiedziała się z mediów o okrutnej zbrodni popełnionej prawdopodobnie przez Sokołowa” i podjęła decyzję o bezzwłocznym pozbawieniu go stanowiska w radzie naukowej.Według mediów nazwisko naukowca znikło wcześniej ze strony internetowej Rosyjskiego Towarzystwa Wojskowo-Historycznego. Organizacja ta, w której władzach zasiada minister kultury Rosji Władimir Miedinski, zapewniła ze swej strony, że wbrew doniesieniom medialnym Sokołow nie był z nią związany.Sokołow określany jest jako jeden z liderów ruchu rekonstrukcji historycznych w Rosji. Znany w Petersburgu historyk, wykładowca tamtejszego uniwersytetu, ma status podejrzanego w sprawie dotyczącej zabójstwa jego 24-letniej partnerki, która wcześniej była jego studentką. O zatrzymaniu Sokołowa media powiadomiły w weekend; podały również, że przyznał się on do winy. Według tych doniesień kobieta została zastrzelona, a sprawca próbował ukryć fragmenty ciała w jednym z kanałów. Motywem zbrodni – według prasy – miała być zazdrość.",,
Rzecznik KNF: Idea Bank na liście ostrzeżeń publicznych,Idea Bank to nowy podmiot na liście ostrzeżeń publicznych KNF – poinformował we wtorek rzecznik Komisji Nadzoru Finansowego Jacek Barszczewski. Bank został wpisany w związku z prowadzeniem działalności maklerskiej bez zezwolenia w zakresie oferowania instrumentów finansowych.,"Komunikat rzecznika informuje o wpisaniu na listę „Idea Bank SA z siedzibą w Warszawie”.„Zawiadomienie zostało skierowane przez Urząd KNF do Prokuratury Regionalnej w Warszawie z art. 178 w zw. z art. 69 ust. 2 pkt 5 i 6 ustawy o obrocie instrumentami finansowymi (prowadzenie działalności maklerskiej bez zezwolenia w zakresie oferowania instrumentów finansowych, a także doradztwa inwestycyjnego)” – czytamy.Idea Bank jest jednym z banków, kontrolowanych przez Leszka Czarneckiego. Był też jednym z podmiotów oferujących obligacje spółki GetBack.Wtorkowa „Gazeta Wyborcza” napisała, że według właściciela Getin Noble Banku Leszka Czarneckiego, Chrzanowski w marcu 2018 roku miał zaoferować przychylność dla tego banku w zamian za mniej więcej 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF. Te same informacje opublikował także „Financial Times”.",,
Boni na Twitterze: Korwin-Mikke uderzył mnie w twarz,"„Spotkanie posłów do PE w MSZ: powiedziałem »dzień dobry« posłowi Korwin-Mikkemu, uderzył mnie w twarz. To nie jest normalne!” – napisał na Twitterze europoseł PO Michał Boni. W sprawie pobicia Boniego, resort spraw zagranicznych zawiadomił prokuraturę.","Boni potwierdził to zdarzenia na antenie TVP Info. – Mijaliśmy się wcześniej na korytarzach PE, nie patrząc sobie w oczy, ale też bez jakiejś agresji, wiec pomyślałem, że powiedzenie „dzień dobry” jest taką normą kulturową. W odpowiedzi Korwin-Mikke uderzył mnie w twarz – powiedział europoseł PO.Korwin-Mikke zapowiadał w jednym z wywiadów dla tygodnika „Do Rzeczy”, że zamierza uderzyć Michała Boniego. – Gdy zrobiłem ustawę lustracyjną, on pojawił się na mównicy sejmowej, nazwał mnie idiotą i oszołomem, że mogę go podejrzewać. Parę lat później przyznał się, że był agentem. Nie przeprosił mnie, więc gdy go spotkam, dam mu w mordę. Stanie się to pewnie w Parlamencie Europejskim, bo wcześniej nie będę się z nim widział. Lepiej więc niech się trzyma ode mnie z daleka – mówił lider Nowej Prawicy. Boni powiedział na antenie TVP Info, że za wszystkie rzeczy, które można było mu zarzucać przeprosił w specjalnym oświadczeniu dotyczącym lat 80. – Czuję się uwolniony i oczyszczony po tym, co powiedziałem. Nie zamierzam tego robić w nieskończoność. ",,
Ukraińcy wybierają: Petro Poroszenko czy Wołodymyr Zełenski,"W II turze odbywających się w niedzielę wyborów prezydenckich na Ukrainie frekwencja jest nieco wyższa niż była w pierwszej. W pierwszych trzech godzinach głosowania do urn poszło 17,18 proc. uprawnionych. Ostatnie sondaże większe szanse na zwycięstwo dawały showmanowi Wołodymyrowi Zełenskiemu, którego popiera ponad 50 proc. wyborców. Głosowanie na urzędującego prezydenta Petra Poroszenkę deklarowało około 20 proc. respondentów. Tuż przed II turą sąd odrzucił pozew o odsunięcie Zełenskiego od wyborów.","Pozew w sprawie Zełenskiego złożył obserwator wyborów Andrij Chylko, który oskarżył showmana o przekupywanie wyborców. W ocenie Chylki polegało ono na rozdawaniu bezpłatnych biletów wstępu na piątkową debatę kandydatów na Stadionie Olimpijskim w Kijowie.  Obserwator  zwrócił się do sądu o skasowanie rejestracji Zełenskiego jako kandydata na prezydenta, co miało go odsunąć od wyborów. VI Sąd Apelacyjny w Kijowie nie zgodził się z argumentacją powoda i w niedzielę po północy odrzucił pozew. Wcześniej prawnik sztabu wyborczego Zełenskiego Wadym Hałajczuk powiedział agencji Interfax-Ukraina, że Chylko wcześniej składał podobne pozwy, w których domagał się m.in. uznania, że niedawne spotkanie Zełenskiego z prezydentem Francji Emmanuelem Macronem było nielegalną agitacją wyborczą. Frekwencja Frekwencja jest nieco wyższa niż była w I turze. W pierwszych trzech godzinach głosowania, czyli do godz. 10 polskiego czasu (11 – na Ukrainie),  do urn poszło 17,18 procent uprawnionych – poinformowała Centralna Komisja Wyborcza w Kijowie. Dane opracowano na podstawie informacji o frekwencji z 91 spośród 199 krajowych okręgów wyborczych. Lokale wyborcze działają od godziny 8 rano (7 w Polsce). W I turze wyborów prezydenta, która odbyła się 31 marca, frekwencja o godzinie 11 wyniosła niewiele ponad 16 procent. Lokale wyborcze zostaną zamknięte o godz. 20 (19 w Polsce). Tuż po tym oczekiwane jest ogłoszenie sondaży powyborczych, tzw. exit poll.",,
Gowin na premiera? Sikorski: Tu wszystko zależy od jego „cojones”,"Tu wszystko zależy od tzw. cojones wicepremiera Jarosława Gowina, czy potrafi postawić na swoim. Gdyby on powiedział: albo będę wicepremierem tego rządu, albo tego rządu nie będzie, to podejrzewam, że tym premierem by został – ocenił europoseł Platformy Obywatelskiej Radosław Sikorski.","Sikorski powiedział, że z 18 posłami Porozumienia Gowina „opozycja ma większość a PiS jej nie ma i odwrotnie”. – Różnica między frakcją Gowina a frakcją Ziobry jest taka, że Zbigniew Ziobro nie ma zdolności koalicyjnej na lewo od PiS, a Jarosław Gowin ma – mówił.   Dalej stwierdził, że wszystko w tej sytuacji zależy od „cojones” (jądra – przyp. red.) Jarosława Gowina, „czy potrafi postawić na swoim”.   Pytany o to, czy rozpoczęły się rozmowy między liderem PO Grzegorzem Schetyną a Gowinem wskazał, że „zawsze powinny być jakieś kanały komunikacji między rządem a opozycją”.   Mówił też, że koalicja Gowina w ramach Zjednoczonej Prawicy mu nie służy, co – jak twierdził Sikorski – przełożyło się na wynik wyborczy.",,
Szefernaker: Schetyna obiecał europejskim elitom wejście Polski do eurostrefy,"„Co innego Grzegorz Schetyna pisze dziś na Twitterze, a co innego obiecał europejskim elitom” – ocenia we wpisie Paweł Szefernaker. Sekretarz stanu w MSWiA przypomniał wypowiedź szefa Platformy Obywatelskiej z listopada ubiegłego roku, na temat eurostrefy.","„Na kongresie Europejskiej Partii Ludowej w Helsinkach Schetyna zapowiedział, że gdy odsunie PIS od władzy zaproponuje wejście Polski do strefy euro” – zauważa Szefernaker. „Dla Platformy Obywatelskiej dołączenie Polski do strefy euro jest ważnym celem. Po tym, jak odsuniemy od władzy populistów, zaoferujemy polskim obywatelom plan dołączenia do obszaru wspólnej waluty. Uruchomimy narodową debatę, której celem będzie uzyskanie szerokiej społecznej akceptacji tej decyzji” – taką wypowiedź polityka zawartą w wystąpieniu do delegatów EPL przywoływały agencje.   Dzisiaj, na briefingu w Rzeszowie Grzegorz Schetyna odniósł się do słów Jarosława Kaczyńskiego, który wcześniej, w Lublinie powiedział m.in. „mówimy »nie« euro, mówimy »nie« europejskim cenom”. – Mówimy europejskie płace, a nie europejskie ceny i mamy poparcie większości Polaków – dodał prezesa PiS.",,
Sondaż dla  „Wiadomości” TVP1: Polacy wolą raczej wyższą emeryturę niż wcześniejsze zakończenie pracy,"45 proc. Polaków nie przeszłoby na wcześniejszą emeryturę, gdyby wiązało się to z otrzymywaniem niższych świadczeń – wynika z sondażu Ipsos dla „Wiadomości” TVP1. Wcześniejsze zakończenie pracy i niższą emeryturę wybrałoby 38 proc. respondentów, a 17 proc. nie potrafiło jednoznacznie zadeklarować się w tej sprawie. –  Ten projekt ma ujemne skutki społeczne i gospodarcze, o których prezydent Duda nie wspomniał – skomentował wyniki badania w programie „Woronicza 17” w TVP Info Andrzej Halicki z PO. Pomysłu prezydenta bronił Mariusz Błaszczak z PiS, według którego projekt „zakłada wybór”.","W ubiegły poniedziałek prezydent Andrzej Duda podpisał projekt ustawy w sprawie obniżenia wieku emerytalnego do 65 lat dla mężczyzn i do 60 lat dla kobiet. Zgodnie z propozycją możliwa będzie dłuższa praca w zamian za wyższe świadczenia. Marszałek Sejmu Małgorzata Kidawa-Błońska zapowiedziała, że posłowie nie zajmą się projektem w tej kadencji.Polacy są podzieleni w sprawie oceny prezydenckiej propozycji. Według sondażu przeprowadzonego przez ośrodek Ipsos dla „Wiadomości” TVP1 45 proc. badanych nie chce wcześniej zakończyć pracy. Na taki krok zdecydowałoby się 38 proc. Polaków. 17 proc. badanych na pytanie „Czy zdecydował(a)by się Pan/i na wcześniejsze przejście na emeryturę wiedząc, że otrzyma Pan/i niższe świadczenia emerytalne?” odpowiedziało, że  „trudno powiedzieć”. Wyborcy PiS wolą wcześniejszą emeryturęSondaż uwzględnia także preferencje partyjne. Najwięcej zwolenników wcześniejsza emerytura i niższe świadczenia mają wśród wyborców PiS – 55 proc. Dłużej pracować wolałoby pracować 23 proc. głosujących na to ugrupowanie. W przypadku wyborców PO jest to odpowiednio 18 proc. i 69 proc, Zjednoczonej Lewicy – 42 i 46 proc., PSL – 48 i 37 proc., .Nowoczesnej – 17 i 66 proc., Kukiza’15 – 40 i 48 proc., a KORWiN-a – 31 i 53 proc.Sondaż został przeprowadzony w dniach 23-24 września na ogólnopolskiej próbie 1004 osób. Zastosowano metodę wywiadu telefonicznego wspomaganego komputerowo. Deklarowany błąd pomiarowy wynosi 3 pkt. proc.                                                teraz odtwarzaneWcześniejsza emerytura czy niższe świadczenia? „Prezydent strzelił sobie samobója”– Są takie zawody, w których można pracować dłużej – tłumaczył w „Woronicza 17” Mariusz Błaszczak z PiS, według którego prezydencki projekt jest znacznie bardziej elastyczny od obecnie obowiązującego. Pracujący fizycznie będą mogli zdecydować się na wcześniejsze przejście na emeryturę. – Przy tak marnym dostępie do opieki zdrowotnej praca do 67. roku życia jest po prostu niemożliwa – twierdzi Błaszczak.Projekt skrytykował za to Andrzej Halicki z PO. – Prezydent strzelił sobie samobója. (…)Polacy żyją inaczej, mają inną percepcję, inne chęci. Ten projekt ma ujemne skutki społeczne i gospodarcze, o których prezydent Duda nie wspomniał – przekonywał w „Woronicza 17”.Łagodniejszy dla pomysłu był Eugeniusz Grzaszczak z PSL. – Ten projekt jest adresowany do ludzi, którzy bardzo ciężko pracują – powiedział. Dodał jednak, że „prezydent wiedział doskonale, że ten projekt nie ma szans być procedowany w Sejmie”. Jerzy Wenderlich z SLD apelował, by reforma emerytalna uwzględniała pewną dobrowolność momentu zakończenia pracy. – Lewica od dawna mówiła, że nie może być wyznaczania dyktatorskiego wieku, kiedy przechodzi się na emeryturę, bo każdy inaczej się czuje – wyjaśnił. – Wciąż trzymamy się naszej koncepcji, że staż pracy powinien decydować o przechodzeniu na emeryturę – dodał. Według Błaszczaka głównym problemem obecnego systemu emerytalnego jest oparcie go na kapitale, a nie solidarności. – Ten system zawala się na naszych oczach. System kapitałowy spowodował, że obniżono emerytury. Zobaczmy na to, co dostajemy z ZUS, prognozę emerytalną. Ona jest o połowę niższa niż to, co dostawali nasi rodzice w systemie solidarnościowym – twierdził.Dzieci najważniejszeObecni w studiu TVP eksperci zalecali brak pośpiechu przy przeprowadzaniu reformy. – To nie jest zmiana, która może być debatowana na jednym czy dwóch posiedzeniach Sejmu – ostrzegała dr Anna Materska-Sosnowska z Instytutu Nauk Politycznych UW. Jednocześnie przyznała, że obecny system jest „nieprzystający”. – Emerytury są tak poważną kwestią, że trzeba je przemyśleć od początku do końca. Na pewno nie jest to debata na miesiąc przed wyborami – wyjaśniła.Częściowo zgodził się z nią dr Tomasz Żukowski z Instytutu Nauk Społecznych UW. – Jest potrzebna poważna debata, można rozpocząć ją teraz – stwierdził. Jak zwrócił uwagę, kształt przyszłych emerytur zależy przede wszystkim „od tego, ile dzieci będzie się rodziło w Polsce”. – To nie jest tak, że wprowadzamy 60 czy 65 lat. To wiąże ze sobą cały szereg bardzo szeroko rozumianych reform – dodała dr Materska-Sosnowska. „Woronicza 17” - zobacz cały program",,
„Agent Tomek”: ten cyrk w Sejmie jest wyreżyserowany przez Tuska,"– Jeżeli obecny szef CBA odtajniłby całość materiałów dowodowych ws. willi w Kazimierzu Dolnym, czy prywatyzacji WNT, to wtedy opinia publiczna mogłaby zapoznać się z wypowiedziami Jolanty Kwaśniewskiej czy Weroniki Marczuk i samodzielnie wyrobić sobie zdanie nt. tych spraw – komentował poseł Tomasz Kaczmarek, były agent Centralnego Biura Antykorupcyjnego, przed tajnym posiedzeniem Sejmu. Posłowie mają zadecydować, czy uchylić immunitet b. szefowi Biura Mariuszowi Kamińskiemu.","– Obecnie podważane są procedury, na bazie których wszczynane były postępowania dotyczące wspomnianych przeze mnie spraw – dodał Kaczmarek. – Oczywiście, CBA za czasów Mariusza Kamińskiego naruszyło, ale interesy osób, które w Polsce czuły się bezkarne i „kręciły lody” na miliardy, czy miliony złotych – podkreślił Kaczmarek.O samym utajnionym posiedzeniu Sejmu mówił: – Ten cyrk, z którym mamy do czynienia w Sejmie jest wyreżyserowany przez Donalda Tuska.Prokuratura nie ujawnia treści zarzutówStołeczni śledczy nie ujawniają treści zarzutów wobec Mariusza Kamińskiego; media informowały wcześniej, że chodzi m.in. o sprawy Weroniki Marczuk i b. prezesa Wydawnictw Naukowo-Technicznych Bogusława Seredyńskiego, którym Biuro próbowało udowodnić korupcję i płatną protekcję.Może chodzić o „willę Kwaśniewskich”?We wniosku wobec Kamińskiego chodzić ma także o sprawę willi w Kazimierzu Dolnym, której - jak domniemywało CBA - cichymi właścicielami byli Kwaśniewscy. Prokuratura oficjalnie nie odnosiła się do tych doniesień; wskazywano tylko, że chodzi o ""nierzetelne informacje"" we wnioskach do sądu i prokuratora o zgodę na działania operacyjne CBA z lat 2007-09 oraz nieprawidłowości w operacjach specjalnych CBA.CZYTAJ TAKŻE: Kamiński przed tajnym posiedzeniem Sejmu: nikt nie może stać ponad prawem, nawet jeżeli nazywa się Kwaśniewski",,
Premier do górników: Wydobywacie najgłębszy polski potencjał,"Wydobywacie najgłębszy polski potencjał; ciężką pracą budujecie polską gospodarkę, a swoją postawą dajecie przykład odwagi i przywiązania do tradycji – powiedział premier.   Mateusz Morawiecki złożył górnikom życzenia z okazji Barbórki w materiale wideo opublikowanym na Facebooku.","Barbórka, czyli tradycyjny Dzień Górnika jest obchodzony 4 grudnia nie tylko na Górnym Śląsku, ale również w innych regionach, gdzie świętują m.in. górnicy węgla brunatnego, pracownicy kopalń rud miedzi, cynku i ołowiu, soli, a także załogi zakładów wydobywczych nafty i gazu, wód leczniczych i termalnych. – Barbórka to wspaniała tradycja i zarazem wyjątkowe święto – wyjątkowe, bo w pewnym sensie podwójne – dla was szanowni państwo to święto waszej patronki świętej Barbary, a dla Polaków 4 grudnia jest wasz, to dzień wszystkich górników, dlatego chcę złożyć wam najlepsze życzenia i wyrazy najgłębszego szacunku. Wydobywacie najgłębszy polski potencjał – powiedział premier Morawiecki w materiale wideo opublikowanym na jego oficjalnym profilu na Facebooku.Szef rządu dziękował górnikom i ich rodzinom za „poświęcenie dla Polski”. – Ciężką pracą budujecie polską gospodarkę, a swoją postawą dajecie przykład odwagi, twardości charakteru, przywiązania do tradycji. Zmieniacie górnictwo w perłę polskiego dziedzictwa – dodał premier.Na Górnym Śląsku obchody Barbórki trwają od kilku dni. W kościołach i cechowniach kopalń odbywają się msze w intencji górników; w niedzielę jedną z nich odprawił w Rudzie Śląskiej-Bielszowicach metropolita katowicki abp Wiktor Skworc. Barbórka jest obchodzona w dniu, kiedy Kościół wspomina św. Barbarę z Nikodemii – patronkę dobrej śmierci i trudnej pracy. To właśnie do niej zwracają się górnicy z prośbą o opiekę i bezpieczne szychty.",,
Światowy gigant pomylił się stawiając na Belgów,"Jedna z największych firm bankowo-inwestycyjno-doradczych Goldman Sachs błędnie ocenił szanse w półfinałowym meczu piłkarskich mistrzostw świat Francja – Belgia. Wskazała na drużynę „Czerwonych Diabłów” – nie tylko w tym spotkaniu, ale i w finale mundialu.","W Sankt Petersburgu Francja pokonała we wtorek Belgię 1:0 po bramce Samuela Umtitiego w 51. minucie. Faworytem drugiego półfinału, który odbędzie się w środę na stadionie Łużniki w Moskwie, według symulacji Goldman Sachs, jest Anglia. „Wyspiarze”, którzy zmierzą się z Chorwatami, otrzymali jednak tylko 20 procent szans na wywalczenie najcenniejszego trofeum.Analitycy finansowi amerykańskiego banku, który został założony w 1869 w Nowym Jorku, przeanalizowali 200 tysięcy modeli statystycznych, które wygenerowały milion symulacji. Wzięto pod uwagę zarówno dane dotyczące indywidualnych statystyk piłkarzy czterech półfinalistów, jak i drużyn podczas wszystkich meczów mundialu.",,
Lubnauer: Na tę chwilę porozumienie pomiędzy Nowoczesną a PO nie jest odwołane,– Na tę chwilę porozumienie pomiędzy Nowoczesną a PO w sprawie poparcia Rafała Trzaskowskiego na prezydenta Warszawy nie jest odwołane – oświadczyła dziś szefowa Nowoczesnej Katarzyna Lubanuer po spotkaniu z liderem PO Grzegorzem Schetyną.,"Kilkanaście dni temu Schetyna i ówczesny szef Nowoczesnej Ryszard Petru poinformowali, że poseł PO Rafał Trzaskowski jest wspólnym kandydatem obu partii na prezydenta stolicy. W przypadku jego zwycięstwa wyborczego polityk Nowoczesnej Paweł Rabiej miałby zostać wiceprezydentem Warszawy. Lubnauer, która pod koniec listopada została wybrana nową przewodniczącą Nowoczesnej, wielokrotnie mówiła w mediach, że na razie nie ma porozumienia między Nowoczesną a PO w sprawie kandydata na prezydenta Warszawy. Dziś szefowa Nowoczesnej spotkała się z przewodniczącym PO Grzegorzem Schetyną.– Jestem pełna optymizmu, uważam, że rozmowy idą w dobrym kierunku – oświadczyła Lubnauer po spotkaniu. Zapowiedziała, że opozycja będzie starała się „zbudować szeroką koalicję dla Polski”. Poinformowała też, że kolejne spotkanie ze Schetyną ma odbyć się jeszcze przed świętami.Lubnauer relacjonowała, że ze Schetyną rozmawiała m.in. o porozumieniu dotyczącym poparcia Rafała Trzaskowskiego w wyborach w Warszawie. – Przyjęłam do informacji to, że Rafał Trzaskowski ma szansę być naszym wspólnym kandydatem. Rozumiem w tej chwili oczekiwania warszawiaków, żeby człowiek, którego cenią, miał szansę być ich kandydatem (na prezydenta stolicy). W związku z tym, oczywiście w zależności od tego, jak będzie dalej wyglądać kwestia ordynacji wyborczej, myślę że zawrzemy porozumienia dotyczące również Warszawy – podkreśliła posłanka.– Na tę chwilę nie jest odwołane porozumienie dotyczące Rafała Trzaskowskiego – dodała Lubanuer. Zaznaczyła jednocześnie, że porozumienie to musi zostać zatwierdzone przez zarząd Nowoczesnej.   Rada Krajowa Nowoczesnej wybierze zarząd partii 16 grudnia.– Uważam, że pewne rzeczy stały się faktem, w związku z tym trzeba traktować je bardzo poważnie – wskazała posłanka. Zaznaczyła, że wycofanie się z porozumienia dotyczącego Trzaskowskiego byłoby „złym prognostykiem na przyszłe rozmowy koalicyjne”. – Uważam, że trzeba dogadać się co do wszystkich miast, natomiast z niczego nie chcę się wycofywać – dodała Lubnauer. Politycy rozmawiali również nt. porozumienia dot. dużych miast i sejmików wojewódzkich. Posłanka przypomniała też, że w minionym tygodniu spotkała się z prezesem PSL Władysławem Kosiniakiem-Kamyszem.",,
Kluby przeciwko zmianom w piłkarskiej European Leagues,"Przedstawiciele lig 28 krajów, którzy obradowali w Warszawie, jednogłośnie opowiedzieli się przeciwko zmianom w piłkarskiej Lidze Mistrzów. Zdaniem European Leagues propozycje, które miałyby wejść w życie od 2024 roku, są szkodliwe dla większości klubów.","O powstaniu nowego formatu spekuluje się już od dłuższego czasu. Europejska Unia Piłkarska (UEFA) współpracuje z Europejskim Stowarzyszeniem Klubów (ECA), zrzeszającym wszystkie największe kluby kontynentu, aby zreformować europejskie rozgrywki zakończeniu obecnego kalendarza międzynarodowego w 2024 roku.  W nowej formule najwyższy poziom - odpowiednik Ligi Mistrzów - składałby się z 32 drużyn, a 24 najlepsze z nich zachowałyby miejsca na następny sezon, kończąc z tradycyjną zasadą, że kwalifikacje do pucharów europejskich są osiągane poprzez ligi krajowe.  – Za nami spotkanie o dużym znaczeniu dla polskiej, ale też europejskiej piłki nożnej. W związku z planowanymi zmianami w rozgrywkach międzynarodowych, European Leagues i reprezentowane przez nią ligi łączą siły, by walczyć o przyszłość futbolu na naszym kontynencie. W ramach posiedzenia zarządu potwierdziliśmy wspólne stanowisko wobec proponowanej reformy i będziemy bronić interesów krajowych lig.  Cieszy fakt, że wszyscy członkowie zarządu European Leagues reprezentujący najważniejsze ligi w Europie, pozytywnie odpowiedzieli na zaproszenie Ekstraklasy i po raz pierwszy mogliśmy zorganizować takie spotkanie w Polsce – powiedział prezes Ekstraklasy S.A. i członek zarządu European Leagues Marcin Animucki, cytowany w oficjalnym komunikacie.  Według UEFA dyskusje o reformie są na wstępnym etapie; nie podano żadnych dalszych szczegółów. Jednak według doniesień dotyczących spotkania, które odbyło się w zeszłym tygodniu z udziałem UEFA i przedstawicieli europejskich lig, organ zarządzający przedstawił już propozycję mającą pociągnąć za sobą drastyczne zmiany.  European Leagues obawia się, że format proponowany przez UEFA i ECA doprowadzi do spadku znaczenia lig krajowych.  – Bardzo ważne jest to, że wszystkie ligi są zjednoczone w poglądzie dotyczącym rozwoju europejskiego futbolu. Będziemy bronić rozgrywek ligowych, gdyż według mnie są one najważniejsze dla wszystkich kibiców i budzą wśród nich największe emocje. Pamiętajmy również o tym, że rozgrywki krajowe stanowią kwalifikacje do pucharów europejskich i to w ligach zdobywa się przepustki do gry w Europie – podkreślił prezes European Leagues Lars-Christer Olsson.  Organizacja zrzesza obecnie 35 profesjonalnych lig piłkarskich działających w 28 krajach Europy, reprezentując ponad 900 klubów Starego Kontynentu. Do Warszawy przyjechali przedstawiciele lig m.in. Francji, Hiszpanii, Holandii, Niemiec, Portugalii czy Włoch.",,
Nowy spot wyborczy PiS. „Porusza problem nielegalnych uchodźców i bezpieczeństwa Polaków”,"Szef kampanii wyborczej Prawa i Sprawiedliwości Tomasz Poręba przedstawił nowy spot wyborczy tej formacji. PiS pyta w nim polityków i samorządowców Platformy Obywatelskiej, którzy zadeklarowali przyjmowanie uchodźców, czy tę deklarację podtrzymują. Zdaniem Poręby takie zamierzenia uderzają w bezpieczeństwo Polaków.","Podczas konferencji w warszawskiej siedzibie PiS Poręba mówił, że stawką nadchodzących wyborów samorządowych jest bezpieczeństwo.– Bezpieczeństwo w wymiarze osobistym, bezpieczeństwo rodziny, bezpieczeństwo socjalne – myślę, że jest bardzo ważne dla każdego Polaka – powiedział szef sztabu wyborczego PiS. Dodał, że zarówno on jak i PiS uważają, że dla Polaków w kontekście bezpieczeństwa ważna jest sytuacja międzynarodowa, w tym m.in. zagrożenia wynikające z migracji. W tym kontekście mówił, że za czasów rządów PO polityką wobec nielegalnych imigrantów było wyrażanie zgody „na przyjmowanie nielegalnych migrantów w Polsce, tysięcy nielegalnych migrantów w Polsce”. Ta polityka – dodał szef sztabu PiS – została poparta na szczeblu lokalnym 30 czerwca 2017 r., kiedy to politycy PO, samorządowcy rządzący największymi miastami w Polsce, podpisali deklarację „o współdziałaniu miast Unii Metropolii Polskich w dziedzinie migracji”; pod deklaracją podpisali się prezydenci: Białegostoku Tadeusz Truskolaski, Bydgoszczy Rafał Bruski, Gdańska Paweł Adamowicz, Krakowa Jacek Majchrowski, Lublina Krzysztof Żuk, Łodzi Hanna Zdanowska, Poznania Jacek Jaśkowiak, Rzeszowa Tadeusz Ferenc, Szczecina Piotr Krzystek, Warszawy Hanna Gronkiewicz-Waltz i Wrocławia Rafał Dutkiewicz. Nawiązał też do zapowiedzi przewodniczącego PO w kampanii wyborczej, że jego partia będzie chciała zlikwidować urzędy wojewódzkie, które – jak podkreślał Poręba – „są przedstawicielem rządu w terenie i realizują jego politykę”. – W tym wypadku jest to polityka Prawa i Sprawiedliwości, które absolutnie nie chce się zgodzić i nie zgodzi się na nielegalny napływ migrantów do Polski – powiedział Poręba.– Więc Platforma przez likwidację urzędów wojewódzkich chce oddać władzę na poziomie regionów, miast, tym właśnie prezydentom, którzy chcą, aby w Polsce byli nielegalni migranci. To jest clou programu Platformy, który dotyczy nielegalnej migracji – stwierdził polityk PiS. Dodał, że gdy przedstawiciele PO będą rządzić w regionach, „to bezpieczeństwo może być bardzo zagrożone właśnie w wymiarze nielegalnej migracji”. W zaprezentowanym spocie przedstawiane są wypowiedzi Grzegorza Schetyny dot. likwidacji urzędów wojewódzkich. W spocie pojawia się nagłówek: „Czy tak może wyglądać rok 2020?”. Po tej informacji przedstawiony jest telewizyjny serwis informacyjny, w którym czytane są wiadomości brzmiące: „Mija rok od kiedy Platforma Obywatelska zlikwidowała urzędy wojewódzkie”, „Samorządowcy Platformy Obywatelskiej szykują się do przyjęcia uchodźców”, „Wbrew decyzji polskiego rządu Grzegorz Schetyna zapowiedział przyjmowanie uchodźców”, „W ramach przydziałów pojawiły się enklawy muzułmańskich uchodźców”, „55. ofiara ataku”, „Dziś mieszkańcy boją się wychodzić po zmroku na ulicę. Napady na tle seksualnym, akty agresji stały się codziennością mieszkańców”. Informacje te ilustrowane są przypadkami przemocy i agresji. „Czy będziemy czuli się bezpiecznie jeśli PO to zrealizuje?” – pada pytanie w spocie. Po emisji spotu Tomasz Poręba mówił, że „zgody Prawa i Sprawiedliwości na to, aby te działania zapowiadane przez Platformę mogły się w Polsce ziścić, nigdy nie będzie”. – Prawo i Sprawiedliwość nigdy nie zgodzi się na to, co z resztą potwierdziło w czynach, aby do Polski napływali nielegalni migranci. Zapowiadaliśmy to po wygraniu wyborów w 2015 r., mówił o tym pan prezes Jarosław Kaczyński i udało się to kilka miesięcy temu na szczycie w Brukseli zrealizować panu premierowi Morawieckiemu, który wspólnie z przedstawicielami krajów V4 zablokował bardzo złe, bardzo szkodliwe z punktu widzenia bezpieczeństwa Polaków, ale też Europejczyków, pomysły o dobrowolnej relokacji uchodźców – mówił. Poręba zapowiedział, że w czwartek w miastach, w których włodarze podpisali deklarację ws. migracji oraz w innych miastach, samorządowcy PiS oraz kandydaci tej partii na prezydentów miast będą pytać, czy nadal polityka PO ws. nielegalnych migrantów jest taka sama i czy podpisani pod deklaracją prezydenci nadal podtrzymują swoje zobowiązanie.",,
Rolnik o umowie UE-Mercosur: Nagle rzuca nam się kłody pod nogi,"Jako państwo polskie zaczynamy powoli stawiać na wołowinę w związku z olbrzymimi problemami z ASF i nagle rzuca nam się jak kłody pod nogi umowę z państwami Ameryki Południowej – powiedział w TVP Info Robert Nowacki, przewodniczący Izby Rolniczej w powiecie węgorzewskim. Rolnik skomentował wchodzące w życie porozumienie między Unią Europejską a Mercosur.","Unia Europejska i południowoamerykański Mercosur (Wspólny Rynek Południa), chcą wspólnie stworzyć największą na świecie strefę wolnego handlu. Po latach negocjacji osiągnięto polityczne porozumienie w tej sprawie – poinformowała w piątek Komisja Europejska.Porozumienie to jest krytykowane przez środowiska pozarządowe w wielu krajach. Wielu europejskich rolników obawia się konkurencji południowoamerykańskiej. Odłożenia podpisania umowy UE-Mercosur chce m.in. Polska. Nowacki zaznaczył, że umowa to zagrożenie „nie tylko dla polskich rolników, ale też dla rolników Unii Europejskiej, a zwłaszcza Irlandczyków, Francuzów – tam, gdzie jest bardzo silna produkcja wołowiny”. – Jako państwo polskie zaczynamy powoli stawiać na wołowinę w związku z olbrzymimi problemami z ASF i nagle rzuca nam się jak kłody pod nogi umowę z państwami Ameryki Południowej, gdzie koszty produkcji wołowiny są zdecydowanie niższe niż w Polsce, jak również koszty utrzymania stada, a standardy chowu bydła są inne i mniej kosztowne – podkreślił. Nowacki potwierdził, że producenci z Ameryki Południowej nie są obciążeni takimi samymi wymogami i restrykcjami jak rolnicy z Europy. – U nas są olbrzymie obciążenia, jeżeli chodzi o inspekcję weterynaryjną, o stan zwierząt. Tam tego nie ma. Względy klimatyczne są inne, tam chów bydła jest praktycznie całoroczny, u nas pół roku większość zwierząt trzeba trzymać „pod dachem”, więc to generuje koszty – zwrócił uwagę rolnik.",,
PiS za referendum ws. ACTA,Prawo i Sprawiedliwość złoży wniosek o przeprowadzenie referendum ws. ratyfikacji w Polsce porozumienia ACTA – poinformował w czwartek szef partii Jarosław Kaczyński. Szef SLD Leszek Miller zaapelował do parlamentarzystów o sprzeciw wobec ACTA podczas procedury ratyfikacyjnej w Sejmie.,"Porozumienie ma służyć ochronie przed piractwem w internecie i walce z podróbkami.– Podejmujemy tę inicjatywę i w najbliższym czasie, to już jest w tej chwili przygotowane, złożymy w Sejmie wniosek w sprawie przeprowadzenie referendum w sprawie podpisania przez Polskę, akceptacji przez Polskę tego w najwyższym stopniu kontrowersyjnego międzynarodowego porozumienia – powiedział szef PiS na czwartkowej konferencji prasowej. Prezes PiS twierdzi, że nie zapoznał się z jego treścią, ale z mediów dowiedział się, że wprowadza ono możliwość daleko idącej kontroli internetu i swobodnego obiegu informacji. Zdaniem Jarosława Kaczyńskiego, to kontynuacja procesu oligarchizacji, która sprowadza demokrację do „zupełnej fikcji”, a obywateli do zmanipulowanych osób, nie orientujących się w przepisach. Z kolei szef SLD Leszek Miller zaapelował do wszystkich ugrupowań parlamentarnych o sprzeciw wobec ACTA podczas procedury ratyfikacyjnej w Sejmie. Leszek Miller przypomniał, że eurodeputowani SLD już w Parlamencie Europejskim głosowali przeciwko uzgodnieniom dotyczącym ACTA: – My konsekwentnie dwa lata temu, rok temu i dzisiaj jesteśmy za wolnością winternecie, (ale) za ochroną własności intelektualnej – mówił lider Sojuszu.Zdaniem Millera polski rząd pochopnie zdecydował się na podpisanie ACTA, gdyż - jak mówił - nie wziął pod uwagę wielu sygnałów niepokoju wyrażanych przez opinię publiczną, a zwłaszcza użytkowników internetu.Szef Sojuszu zaznaczył, że nie przekonują go obietnice ministra cyfryzacji Michała Boniego, który zapowiada dalsze szerokie konsultacje i nie wyklucza wprowadzenia protokołu dodatkowego.Rzecznik klubu Ruchu Palikota Andrzej Rozenek powiedział, że jego klub również sprzeciwia się ratyfikacji umowy ACTA. Jego partia – jak mówił – popiera społeczny projekt zorganizowania referendum w tej sprawie.Do przeciwników ACTA należy też Solidarna Polska. Rzecznik klubu SP Patryk Jaki zadeklarował, że jego ugrupowanie będzie głosowało przeciwko ratyfikacji umowy ACTA.Niezdecydowane jest natomiast PSL. Stanisław Żelichowski powiedział, że proces ratyfikacji jest jeszcze daleki. Jak mówił, klub PSL planuje zlecić analizy i dopiero po ich przedstawieniu posłowie podejmą decyzję czy będą zaratyfikacją, czy przeciw.Ambasador Polski w Japonii Jadwiga Rodowicz podpisała ACTA w czwartek nad ranem polskiego czasu w siedzibie MSZ Japonii. Ewentualne wejście dokumentu w życie wymaga jeszcze ratyfikacji prze polski parlament.W przyszłym tygodniu rozpoczną się konsultacje społeczne na jego temat. Od kilku dni przeciwko ACTA protestują polscy internauci. Od soboty były blokowane rządowe strony internetowe.",,
Wałęsa nowemu prezydentowi ręki nie podał przez 10 lat. Kwaśniewski przyjął Kaczyńskich. A jak będzie tym razem?,"W poniedziałek czeka nas spotkanie Bronisława Komorowskiego z Andrzejem Dudą i ich małżonkami. Urzędujący prezydent zaprosił prezydenta elekta do Belwederu, między innymi po to, aby porozmawiać o przejęciu urzędu. Formalnie zmiana nastąpi 6 sierpnia - już po złożeniu przysięgi przed Zgromadzeniem Narodowym.","Z podobnymi spotkaniami bywało różnie. W 1922 roku naczelnik państwa Józef Piłsudski z honorami oddał władzę w państwie Gabrielowi Narutowiczowi i stanął przed nim na baczność. Ale gdy urząd składał Lech Wałęsa, z Aleksandrem Kwaśniewskim spotkać się nie chciał. Politycy ręce podali sobie dopiero 10 lat później w czasie pogrzebu papieża.Ale już państwo Kwaśniewscy zaprosili do Belwederu Lecha i Marię Kaczyńskich. Na krótkiej sesji dla fotoreporterów widać było, że humory dopisywały, ale o tym, co działo się za zamkniętymi drzwiami, pałac milczy. Tradycyjnie w czasie takiej rozmowy przekazuje się ważne informacje. To także okazja do małej wymiany zdań między pierwszymi damami.Kolejne - już w poniedziałek. Prezydent zaprosił do Belwederu Andrzeja Dudę wraz z małżonką. Początek planowany jest na godz. 16.",,
"Francja: 4,5 mld euro kary dla szwajcarskiego UBS za nielegalne praktyki","Na kary w łącznej wysokości 4,5 mld euro sąd we Francji skazał szwajcarski bank UBS za nielegalne pozyskiwanie klientów i pranie pieniędzy uzyskanych przez unikanie opodatkowania. Bank nie przyznaje się do winy, zamierza odwołać się od wyroku.","Po ogłoszeniu decyzji sądu, wieńczącej siedmioletnie dochodzenie i nieudane próby wypracowania ugody, kurs akcji UBS spadł o dwa punkty procentowe. Zasądzona kara w wysokości 4,5 mld euro (5,1 mld dolarów) obejmuje grzywnę 3,7 mld euro oraz 800 mln euro odszkodowania dla państwa francuskiego. Jej wysokość jest rekordowa jak na francuskie orzecznictwo w tego typu sprawach i wysoka jak na standardy europejskie. To więcej niż zysk netto banku za zeszły rok (4,9 mld dolarów) i ponad dwukrotnie więcej, niż 2,46 mld dolarów, które bank przewidział na pokrycie ewentualnych strat wynikających z procesu. – Decyzja sądu jest niezrozumiała, będziemy się odwoływać. Nie przedstawiono nam żadnych faktów ani dowodów – powiedział dziennikarzom prawnik reprezentujący UBS Markus Diethelm. Francuska prokuratura dowodziła, że bankierzy szwajcarskiego UBS uczestniczyli w turniejach golfa, koncertach muzyki klasycznej i polowaniach, by nielegalnie pozyskiwać nowych klientów. Ponadto według oskarżenia bank „w sposób systemowy” wspierał swoich unikających opodatkowania klientów oraz „na skalę przemysłową” dopuszczał się prania pieniędzy pochodzących z unikania płacenia podatków. Francuskie prawo stanowi, że na osoby skazane za pranie brudnych pieniędzy można nałożyć grzywnę w wysokości połowy „wypranej” kwoty pieniędzy. Według szacunków prokuratury klienci UBS ukryli przed francuskim fiskusem sumy idące w miliardy euro. Oskarżenie podkreślało w procesie, że bankierzy UBS wręczali potencjalnym klientom firmowe wizytówki pozbawione logo banku i korzystali z komputerów wyposażonych w programy umożliwiające szybkie czyszczenie danych. Prawnicy UBS przekonywali, że proces został upolityczniony. Bank odrzucił wcześniej ugodę w wysokości 1,1 mld euro.",,
Prezydent Brazylii sam wyznacza prokuratora generalnego,"Brazylijski prezydent Jair Bolsonaro nominował 60-letniego Augusto Arasa na stanowisko prokuratora generalnego. Jeśli jego kandydaturę zaaprobuje Senat, dotychczasowy zastępca prokurator generalnej Raquel Dodge zastąpi ją wkrótce na tym stanowisku.","Dwuletnia kadencja dotychczasowej prokurator generalnej upływa za dwa tygodnie – przypomina Agencja Reutera, dodając, że prezydent Bolsonaro zerwał z dotychczasową praktyką wyłania kandydatów na stanowisko szefa prokuratury generalnej.W Brazylii przyjęło się, że prezydent wybiera swego kandydata na prokuratora generalnego spośród trzech propozycji przestawionych mu przez radę prokuratorów federalnych. Wybierając Augusta Arasa, który jest doświadczonym prawnikiem, o długiej, bo sięgającej 1987 r. karierze w prokuraturze federalnej, ale bez żadnej konsultacji z prokuratorami, Bolsonaro dał sygnał, że uważa tę sferę za obszar swych wyłącznych kompetencji. Aras zajmował się w prokuraturze generalnej kwestiami konstytucyjnymi, prawem gospodarczym i ochroną praw konsumenckich. Stał też na czele grupy roboczej ds. przeciwdziałania przestępczości gospodarczej. W latach 1991-93 był regionalnym prokuratorem w stanie Bahia, następnie pracował w federalnej administracji antymonopolowej. Od 2002 r. jest profesorem w Wyższej Szkole Prokuratury (ESMPU). Dotychczasowe relacje prezydenta Bolsonaro z Prokuraturą Generalną nie układały się zbyt dobrze. Konflikt zaostrzył się, gdy na początku sierpnia brazylijska prokuratura starała się zablokować nominację Eduardo Bolsonaro, syna prezydenta Brazylii, na stanowisko ambasadora w USA. Prokuratura zwróciła się wówczas do sądu z wnioskiem o orzeczenie dotyczące wymagań wobec kandydatów do objęcia placówek zagranicznych. Argumentowano, że osoby niebędące zawodowymi dyplomatami, a mające reprezentować Brazylię za granicą, powinny mieć odpowiednie doświadczenie międzynarodowe i przynajmniej trzy lata doświadczenia dyplomatycznego.",,
To najsłynniejsza kolęda na świecie. Dzisiaj kończy 200 lat,To zdecydowanie najsłynniejsza kolęda na świecie. Przetłumaczona na ponad 300 języków i dialektów „Cicha noc” została po raz pierwszy wykonana dokładnie 200 lat temu. Wierni usłyszeli ją 24 grudnia 1818 roku w czasie pasterki w austriackim Oberndorfie pod Salzburgiem.,"Oryginalny tekst pieśni powstał jako wiersz w 1816 roku. Jego autorem był ks. Joseph Mohr, wikary w parafii w Oberndorfie. Kiedy w 1818 roku w przeddzień wigilii Bożego Narodzenia w tamtejszym kościele zepsuły się organy, ksiądz wręczył słowa swojego wiersza organiście Franzowi Gruberowi z prośbą o skomponowanie do nich melodii na dwa głosy solowe, chór i gitarę.Gruber napisał muzykę w ciągu jednego dnia i w wigilijny wieczór obaj wykonali utwór „Stille Nacht, Heilige Nacht” w czasie pasterki. Mohr śpiewał tenorem i grał na gitarze, a Gruber wtórował mu basem.W tym roku podczas pasterki w Oberndorfie odbędzie się rocznicowe odśpiewanie kolędy. – Spodziewamy się od 3 do 4 tys. gości – zapowiedział Clemens Konrad, dyrektor lokalnego biura turystycznego. W całym regionie Salzburg organizowane są wydarzenia upamiętniające powstanie tej wyjątkowej pieśni, wysłano nawet zaproszenie do papieża Franciszka. „Cicha noc” została oficjalnie włączona do repertuaru parafii salzburskiej w 1866 roku, zanim została rozpowszechniona poza austriackimi Alpami. Długo wydawało się, że rękopis ks. Mohra zaginął, ale został przypadkiem odnaleziony w 1995 roku przez bibliotekarkę Renate Ebeling-Winkler.",,
"Wyścig z czasem ws. umowy TTIP. Zaleje nas tania, genetyczna żywność?","Wyścig z czasem w sprawie zakończenia negocjacji umowy o wolnym handlu między Stanami Zjednoczonymi a Unią Europejską. W Brukseli trwa kolejna runda negocjacji umowy TTIP. Jest to pierwsze spotkanie po Brexicie, na 4 miesiące przed wyborami w USA.","Oficjalny przekaz brzmi krótko: ani decyzje Brytyjczyków, ani kampania wyborcza w USA nie mają znaczenia dla przebiegu rozmów. Jednak źródła Polskiego Radia, zbliżone do negocjacji, przyznają, że zarówno Europejczycy, jak i Amerykanie chcą w najbliższych miesiącach spróbować osiągnąć jak najwięcej przed zmianą administracji w Waszyngtonie. Jeszcze na początku tego roku strona amerykańska liczyła, że do końca kadencji prezydenta Baracka Obamy uda się ustalić kompletny tekst TTIP, czyli de facto zakończyć negocjacje.",,
Sondaże: centroprawica wygrała w Bułgarii,"Centroprawicowa partia GERB byłego premiera Bojko Borysowa wygrała wybory parlamentarne w Bułgarii, lecz nie uzyskała większości, która pozwoliłaby jej sprawować samodzielne rządy – wskazują sondaże powyborcze exit polls. Przedterminowe wybory zostały rozpisane po lutowej dymisji gabinetu Borysowa, złożonej pod naciskiem ulicznych protestów przeciw wysokim cenom energii.","Centroprawicowa partia GERB byłego premiera Bojko Borysowa zdobyła ok. 31 proc. głosów. Taki wynik exit polls dla GERB-u (Obywatele na rzecz Europejskiego RozwojuBułgarii) podały agencje Alpha Research i Sowa Harris. Drugą siłą polityczną jest lewicowa Koalicja na rzecz Bułgarii na czele z Bułgarską Partią Socjalistyczną (BSP) z poparciem 25,3-27 proc. Do przyszłego parlamentu z pewnością wejdą cztery ugrupowania polityczne.Czteroprocentowy próg oprócz dwóch dużych formacji przekroczyły: turecki Ruch na rzecz Praw i Swobód (DPS) oraz nacjonalistyczna partia Atak. Na granicy progu wyborczego znajdują się partie: Bułgaria na rzecz Obywateli byłej komisarz unijnej Megleny Kunewej i Demokraci na rzecz Silnej Bułgarii byłego premiera Iwana Kostowa (1997-2001). Pewne szanse agencje dają również nacjonalistycznemu Narodowemu Frontowi Ocalenia Narodowego. Frekwencja wyniosła 44 proc.; jest ona znacznie niższa w porównaniu zwyborami parlamentarnymi z 2009 r. Według obserwatorów jest to wyniknegatywnej kampanii wyborczej, dla której charakterystyczne były wzajemnezarzuty o korupcję i próby sfałszowania wyborów, kontynuowane do ostatniegodnia, nawet w sobotę, gdy obowiązywała cisza wyborcza. Oficjalne wyniki mogą się różnić od sondażowych, gdyż exit polls nieuwzględniają ani kilkudziesięciu tysięcy głosów bułgarskich Turków, którzygłosują w Turcji, ani głosów Bułgarów w innych krajach, którzy są skłonnipoprzeć Kunewą i Kostowa. Jeżeli wyniki te zostaną potwierdzone po obliczeniu głosów, utworzenienastępnego rządu będzie wyjątkowo trudnym zadaniem. Liderzy GERB-u wielokrotnie deklarowali, że nie zgodzą się na koalicję lubwspółpracę ani z lewicą, ani z tureckim DPS. Koalicja lub nawet parlamentarne poparcie nacjonalistów  byłoby źle widziane w Europie. W niedzielę wiceszef GERB-u Cwetan Cwetanow z kręgu partii, z którymi będą prowadzone negocjacje, wykluczył wyłącznie BSP, pozostawiając otwarte drzwi dla rozmów z DPS. Lewicy i tureckiemu ruchowi może nie wystarczyć głosów na samodzielne rządy, a współpraca parlamentarna między Turkami a Atakiem jest mało prawdopodobna, chociaż mieści się w ramach programowych gabinetu, o którym wielokrotnie mówił lider lewicy Sergiej Staniszew. – W takich warunkach można byłoby myśleć o wielkiej koalicji, lecz to jest możliwe w Niemczech, a nie w Bułgarii, gdzie partyjni liderzy wyzywali się nawzajem od przestępców – skomentował politolog Ognian Minczew,podkreślając, że z prognozami, czy w ogóle przyszły parlament będzie w stanie wyłonić rząd, trzeba zaczekać do ostatecznych wyników.",,
Katastrofa francuskich helikopterów. Odnaleziono czarne skrzynki,"Czarne skrzynki francuskich helikopterów, które w poniedziałek zderzyły się w powietrzu podczas prowadzonej na wschodzie Mali antyterrorystycznej operacji, zostały odnalezione. Na antenie stacji BFM poinformował o tym rzecznik francuskiej armii pułkownik Frederic Barbry.","Do katastrofy dwóch maszyn doszło w poniedziałek wieczorem w regionie Mali sąsiadującym z Nigrem i Burkina Faso – w bastionie dżihadystów.  Śmigłowce leciały bardzo nisko, co odpowiada procedurom walki z celami naziemnymi. Maszyny udzielały wsparcia komandosom, od kilku dni walczącym z grupami terrorystów. Frederic Barbry podkreślił, ze na wyjaśnienie przyczyn katastrofy będzie trzeba poczekać. – Dwie czarne skrzynki zostały odnalezione. Zostały przekazane kompetentnym władzom - powiedział rzecznik francuskiej armii. – To specjaliści będą analizować parametry lotu zapisane właśnie w czarnych skrzynkach – zaznaczył.",,
"„Platformie nie spodobały się nasze transparenty”; „baner zwińcie, bo chcemy wygrać wybory”","„Platformie nie bardzo się spodobały nasze transparenty – zwłaszcza »Małżeństwa, adopcje, prawa LGBT+«” – informuje jedna z grup, działających na rzecz osób LGBT, która wzięła udział w sobotnim Marszu Koalicji Europejskiej. „Ochrona marszu »Polska ku Europie« chciała nam go zabrać. »Flagi mogą zostać ale baner zwińcie, bo chcemy wygrać wybory«” – oznajmiono.","W sobotę ulicami Warszawy przeszedł Marsz Koalicji Europejskiej. Jego uczestnicy skandowali hasła prounijne i skierowane przeciw obecnemu rządowi. Uczestnicy demonstracji przyszli ze sztandarami Unii Europejskiej i Polski. Było również wiele tęczowych flag będących symbolem osób LGBT oraz flag z logo KOD.Jedną z nich, niesioną przez organizacje, które chcą zalegalizowania związków partnerskich i adopcji dzieci przez pary homoseksualne, była flaga z napisem: „Małżeństwa, adopcje, prawa LGBT+”. Do sieci trafiło nagranie, na którym widać, jak jeden ze współorganizujących marsz podchodzi do uczestniczących w nim osób i prosi, by „zwinęli na razie” flagi z kontrowersyjnymi hasłami.Po usłyszeniu odpowiedzi odmownej mężczyzna odchodzi.",,
Zakwitł kwiat rekordzista,"Aż 111 cm średnicy ma największy wyhodowany kwiat bukietnicy, rzadkiej rośliny pasożytniczej z gatunku Rafflesia tuan-mudae. Poprzedni rekord został pobity o 4 cm.","Kwiat wyrósł w parku przyrodniczym Maninjau na Sumatrze Zachodniej w Indonezji. Khairi Ramadhan z West Sumatra Natural Resources Conservation Agency (BKSDA) poinformował, że poprzedni rekord wynosił 107 cm i odnotowano go na tej samej roślinie macierzystej. Tamten okaz pokonał w 2017 roku bukietnicę z Filipin, której kwiat dorósł „zaledwie” do jednego metra.Ramadhan wskazał, że nową rekordzistkę zaczęto obserwować 24 grudnia. W Nowy Rok znajdowała się ona już pełnym rozkwicie. Kwiat utrzyma się mniej więcej przez tydzień, ale rekord może zostać szybko pobity, gdyż jest pierwszym z pięciu, które powinny się rozwinąć.Agencja otoczyła roślinę ścisłą ochroną, umieszczono tabliczkę informacyjną zakazującą niszczenia kwiatu.Rafflesia tuan-mudae występuje w krajach Azji Południowo-Wschodniej. Zwykle jej kwiaty mają około 60 cm średnicy i rozkwitają z 20-centymetrowych pąków. Wszystkie bukietnice emitują silny i nieprzyjemny zapach zgniłego mięsa, który ma zachęcić owady zapylające.",,
Szwedzka marynarka wojenna powraca do podziemi. Powodem Rosja,"Z powodu zagrożenia ze strony Rosji dowództwo szwedzkiej marynarki wojennej po 15 latach wraca do swojej podziemnej kwatery, wykutej w skałach pod wyspą Muskoe pod Sztokholmem – informuje gazeta „Svenska Dagbladet”.","Według cytowanego przez szwedzki dziennik ministra obrony Szwecji Petera Hultqvista powrót marynarki wojennej do Muskoe to „sygnał polityki bezpieczeństwa”, która bierze pod uwagę zagrożenie ze strony Rosji. – Prawdopodobnie jest to największa na świecie podziemna baza. Mamy tutaj unikalne zasoby, które możemy rozwijać na różne sposoby – powiedział Hultqvist.Jak pisze gazeta, celem przenosin jest „rozszerzenie zarządzania armią na większy obszar”. Do Muskoe początkowo przeniesionych zostanie 100 żołnierzy marynarki wojennej. Główna kwatera szwedzkiego wojska pozostanie wciąż w Sztokholmie, ale zmniejszy się zakres jej odpowiedzialności.Dowódca szwedzkiej marynarki wojennej Jens Nykvist przyznał, że tymczasowo sztab znajdować się będzie w budynkach znajdujących się w Muskoe na powierzchni ziemi. Docelowo z powodu bezpieczeństwa oficerowie zostaną przeniesieni do wykutej w skale podziemnej kwatery, gdzie od 1969 roku mieściła się tajna baza marynarki wojennej.",,
„Oddać identyfikator” – Ikea zwalnia za cytowanie Biblii,"– Zapowiedziano mi, że zostaną wyciągnięte konsekwencje. Kilka dni później, kiedy przyszedłem do pracy, poinformowano mnie od razu, że Ikea podjęła decyzję o wypowiedzeniu umowy o pracę. Miałem się spakować, opróżnić szafkę, oddać identyfikator – opowiada były już pracownik Ikei, którego – jak mówi – szwedzka korporacja wyrzuciła za sprzeciw wobec agitacji w miejscu pracy i przywołanie cytatów z Pisma Świętego.","W rozmowie z dziennikarzem TVP Info były pracownik Ikei zaznaczył, że nie chce ujawniać swojego wizerunku, ponieważ obawia się kłopotów ze znalezieniem nowej pracy.  Jak opowiadał, w dniu, kiedy firma zorganizowała „dzień solidarności z osobami wykluczonymi, z LGBT” chciał wziąć urlop na żądanie. – Podpisywałem umowę, że będę sprzedawał meble – podkreślił. Tego samego dnia – jak mówił – w intranecie, wewnętrznej sieci internetowej opublikowano artykuł „włączanie wartości LGBT jest naszym obowiązkiem”. – Poruszyło mnie to i wzburzyło, bo nie uważam, żeby to było moim obowiązkiem. Napisałem (pod artykułem – red.), że to jest nieakceptowane i przytoczyłem dwa cytaty z Pisma Świętego: o zgorszeniu oraz o tym że współżycie między dwoma mężczyznami to jest obrzydliwość – opowiadał pracownik.  Jak wynika z jego relacji, został wezwany na rozmowę, podczas której kazano mu się tłumaczyć, dlaczego napisał swoją opinię i wymusić na nim zgodę na usunięcie wpisu. – Powiedziałem że nie mogę się wycofać z moich słów, bo to jest cytat z Pisma Świętego, więc jako katolik nie mogę cenzurować Pana Boga. Powiedziano mi, że konsekwencje zostaną wyciągnięte – mówił rozmówca TVP Info.",,
Rzecznik PSL zaatakował Nowacką. Posłanka Lewicy przypomniała mu niewygodny fakt,"Rzecznik PSL Miłosz Motyka w programie „Twój wybór” skrytykował PO za bycie w koalicji z Barbarą Nowacką. Gdy prowadzący przypomniał mu, że jeszcze rok temu lider PSL szedł z nią razem do wyborów, Motyka tłumaczył, że Inicjatywa Polska „nie była częścią Koalicji Obywatelskiej”. – Była, była, proszę sobie przypomnieć – ripostowała posłanka Lewicy Wanda Nowicka.","Poseł Motyka i posłanka Nowicka byli gośćmi programu „Twój wybór” w TVP3 Warszawa. Rzecznik PSL próbował przedstawiać swoją partię, jako ugrupowanie środka, któremu daleko do prawicy i lewicy. W tym momencie prowadzący program przypomniał mu o sojuszu PSL z lewicą przed eurowyborami. „Jeszcze rok temu szliście z nimi ramię w ramię” - zauważył Samuel Pereira. W odpowiedzi Motyka stwierdził, że w ostatnich wyborach PSL „nie szedł z Wiosną” (ugrupowanie Wandy Nowickiej). – Ale z Barbarą Nowacką (Inicjatywą Polską – przyp. red.) szliście – zareagowała Nowicka, na co Motyka odpowiedział jej, że „Nowacka jako Inicjatywa Polska nie była częścią Koalicji Obywatelskiej”.Posłanka Lewicy odpowiedziała na to: „Była w wyborach samorządowych, proszę sobie przypomnieć”. Motyka próbował wybrnąć z sytuacji. – Ale ja nie szedłem w wyborach samorządowych z PO – mówił. – Ale może pan nie szedł, ale Włodzimierz Kosiniak-Kamysz szedł – przypomniała Nowicka. W kolejnej części programu rozmowa dotyczyła marszałka Senatu Tomasza Grodzkiego. Pojawiło się już co najmniej kilka relacji byłych pacjentów szczecińskiego szpitala, w których oskarżono Grodzkiego o przyjmowanie łapówek.Leszek Jażdżewski, który przemawiał przed jednym z wystąpień Tuska i obrażał Kościół, napisał na Twitterze, że lider opozycji powinien być jak żona cezara. „Od momentu przyznania, że poszła kasa w prywatnym gabinecie, sprawa wizerunkowa jest dla was przegrana. Jest to sprawa niewygodna dla KO. Opozycja pomyśleć o wymianie marszałka Senatu” – napisał. O tych słowach dyskutowano w programie. – Nasuwa się pytanie, czemu te osoby zgłaszają się teraz a nie 30 lat temu? Może to próba wywarcia nacisku na marszałka Senatu, nielubianego przez PiS – mówiła Nowicka.– Grodzki powinien pójść do sądu. Nie wolno szkalować i puszczać osądów, które są niepotwierdzone – powiedział z kolei rzecznik PSL.",,
Kogo boją się Niemcy? Zaskakujące wyniki sondażu,"Niemcy znacznie bardziej boją się Stanów Zjednoczonych prezydenta Donalda Trumpa niż Rosji Władimira Putina. Z kolei Serbowie, Ukraińcy i Polacy uważają, że ich kraje nie są traktowane z należnym im uznaniem – wynika z sondażu, o którym pisze „Der Spiegel”.","Co drugi uczestnik sondażu  „Radar bezpieczeństwa 2019: Alarm dla Europy”  uważa, że zagrożeniem dla bezpieczeństwa Europy jest Ameryka Trumpa.  33 proc. widzi takie zagrożenie w Rosji Putina – czytamy w najnowszym wydaniu tygodnika. Stopień bezpieczeństwa w Europie zmniejszył się, zdaniem ankietowanych, wskutek rozszerzenia NATO (tak uważa 50 proc. badanych) i Unii Europejskiej – 41 procent.  54 proc. Niemców popiera zwiększenie wydatków na obronność.",,
Amerykanie redukują o połowę swoje siły w Afganistanie,"Amerykanie planują wycofanie z Afganistanu około połowy spośród 14 tys. służących tam żołnierzy – podaje agencja Associated Press, powołując się na źródła we władzach USA. Dodaje, że może do tego dojść latem, jednak na razie nie ma ostatecznej decyzji co do terminu.","Agencja AP podkreśla, że jej rozmówcy zastrzegli sobie anonimowość. Informację o redukcji amerykańskich sił w Afganistanie podał również dziennik „Wall Stret Journal”. Decyzje tę miał podjąć prezydent Donald Trump. Dziennik przytoczył anonimowego urzędnika USA, według którego „ponad 7 tys. amerykańskich żołnierzy rozpocznie w najbliższych tygodniach powrót do domu z Afganistanu”.Jak czytamy w nowojorskim dzienniku, ograniczenie liczby żołnierzy w Afganistanie jest pierwszym krokiem do zakończenia 17-letniej wojny. Proces ten może potrwać co najmniej wiele miesięcy. USA i NATO formalnie zakończyły swoją misję bojową w tym kraju w 2014 roku, jednak na miejscu pozostały oddziały, które walczą z Państwem Islamskim i talibami oraz pomagają w tworzeniu afgańskiej armii.AP zauważa jednak, że obecnie niemal połowa terytorium Afganistanu znajduje się w rękach talibów, którzy chcą obalić wspierany przez Zachód rząd w Kabulu, by przejąć władzę i wprowadzić w kraju prawo szariatu. Zdaniem AP talibowie są tam obecnie silniejsi niż kiedykolwiek wcześniej od czasu amerykańskiej interwencji z 2001 r.Jednocześnie w ostatnich miesiącach w Afganistanie zintensyfikowano starania mające doprowadzić do negocjacji pokojowych z talibami. Istnieje obawa - zauważa AP - że decyzja Amerykanów o wycofaniu się z Afganistanu w tym roku może te starania zniweczyć.W środę prezydent Trump podjął decyzję o wycofaniu sił USA z Syrii, uzasadniając ją interesem Stanów Zjednoczonych oraz tym, że siły koalicji walczącej z Państwem Islamskim „całkowicie je pokonały”. Zdaniem krytyków tej decyzji stanowi ona ustępstwo wobec syryjskiego dyktatora Baszara el-Asada oraz władz w Moskwie i Teheranie, które od dawna rywalizują o wpływy w Syrii i w całym regionie Bliskiego Wschodu.Dzień po ogłoszeniu decyzji przez Trumpa swoją rezygnację ogłosił szef Pentagonu James Mattis, argumentując, że prezydent może mianować na to stanowisko osobę, której poglądy są bardziej zbieżne z jego własnymi.„Wycofanie się z Syrii i prawdopodobne ograniczenie (misji) w Afganistanie ukazują gwałtowną zmianę w polityce USA, dotyczącą zaangażowania militarnego w punktach zapalnych na całym świecie, co odzwierciedla sprzeciw Trumpa wobec długotrwałego militarnego wikłania się” w konflikty – kosztowne i powodujące znaczne straty w ludziach - zauważa „WSJ”.",,
Gosiewska: polska wieś była wyzyskiwana przez działaczy PSL,"– Pracujemy dla polskiej wsi od lat, a polska wieś w ostatnich wyborach poparła Prawo i Sprawiedliwość. Polska wieś była wyzyskiwana przez PSL przez lata. PSL skupiał się w swojej działalności na łapaniu posad i robieniu interesów – stwierdziła w trakcie programu „Gość poranka” Małgorzata Gosiewska z Prawa i Sprawiedliwości.","Zdaniem Gosiewskiej „Polska wieś nie miała nic dobrego z działań PSL”.– Działacze PSL obrażali polską wieś. Nasze reformy, które przeprowadzamy służą polskiej wsi. Dla polskiej wsi trzeba pracować – stwierdziła.W jej opinii „wiele zmian, które przygotowujemy jako PiS, rolnicy oceniają pozytywnie”.",,
Pożar na remontowanym lotniskowcu Admirał Kuzniecow,"W pożarze na remontowanym w stoczni w Murmańsku rosyjskim lotniskowcu Admirał Kuzniecow poszkodowanych zostało dziesięć osób – podała agencja TASS, powołując się na źródło w służbach ratunkowych. Wcześniej informowano o kilku poszkodowanych osobach.","Większość poszkodowanych zatruła się produktami spalania.  Służby prasowe Floty Północnej poinformowały, że ucierpieli dwaj żołnierze, ale ich życie nie jest zagrożone.  Na remontowanym okręcie nie było uzbrojenia ani amunicji – zapewnili przedstawiciele floty. Zakłady remontujące lotniskowiec deklarują z kolei, że z okrętu ewakuowano wszystkich robotników stoczni.  Jednak dziennik „Kommiersant” informuje o dwóch zaginionych; jedną z tych osób jest kapitan trzeciej rangi Wiktor Izmajłow. Ponadto, według doniesień gazety, jeden z poszkodowanych jest w stanie ciężkim.  Doniesienia o poszkodowanych i zaginionych różnią się: agencje informacyjne podawały, że zaginęły trzy osoby, ale dwie z nich później odnaleziono. Na lotniskowcu prace prowadziło 400 robotników.",,
Zdobył Oscara i nawoływał do mobilizacji przed wyborami w USA. „Dokonajmy moralnego wyboru”,"Zdobywca Oscara za najlepszy scenariusz adaptowany, Spike Lee, podczas przemowy po wręczeniu statuetki zwrócił się do publiczności, by w 2020 r., w trakcie wyborów prezydenckich w USA, „stanęła po właściwej stronie historii”. Wcześniej ten sam twórca „złą stroną historii” określał wygraną obecnego prezydenta Donalda Trumpa.","W przemówieniach podczas tegorocznej uroczystości nie zabrakło mocnych akcentów politycznych. Spike Lee odbierając Oscara za najlepszy scenariusz adaptowany do filmu „Czarne bractwo. BlacKkKlansman”, napisany wspólnie z Charliem Wachtelem, Kevinem Willmottem i Davidem Rabinowitzem, nawoływał do mobilizacji przed wyborami prezydenckimi w USA.Lee, znany ze swej krytyki względem Donalda Trumpa, zachęcił Amerykanów, by w 2020 r., podczas wyborów, znaleźli się „po właściwej stronie historii”. – Wybory prezydenckie w 2020 roku są tuż za rogiem. Niech wszyscy się zmobilizują – powiedział Lee. – Wszyscy bądźmy po właściwej stronie historii. Dokonajmy moralnego wyboru między miłością a nienawiścią – krzyczał.",,
"Mosbacher: Nie do końca rozumiem ten szał, jaki wokół tej sprawy się rozpętał","W ostatnich dniach polała się fala krytyki na ambasador USA w Polsce Georgette Mosbacher, która miała instruować polskich parlamentarzystów, jak mają tworzyć prawo oraz wysłała kontrowersyjny list do premiera Mateusza Morawieckiego. W rozmowie z „Rzeczpospolitą” dyplomatka przekonuje, że „nie do końca rozumie ten szał, jaki wokół tej sprawy się rozpętał”.","– Wolność słowa, wolność prasy i swoboda wypowiedzi to kluczowe wartości. Nie do końca rozumiem ten szał, jaki wokół tej sprawy się rozpętał. Może są to wartości, które uznajemy za oczywiste, ale nie sądzę. Macie w Polsce wolność prasy, podobnie jak my w Stanach Zjednoczonych – przekonywała Mosbacher.Ambasador przyznała, że dotknęła ją reakcja Polaków na jej działania. – Niektóre z tych komentarzy naprawdę bolały. Ale czy osłabiły? Nie. Wierzę w swoje wartości, wierzę w mandat, które dał mi prezydent. Będę nadal wykonywała swoją pracę najlepiej jak potrafię. To część polityki – zapewniła.– W Waszyngtonie mamy stare powiedzenie: „Jeżeli chcesz mieć przyjaciela, kup sobie psa”. Mój pies jest tu ze mną, uwielbiam go. Nie jestem naiwna. Przyglądam się polityce dość długo, by wiedzieć, co się dzieje, gdy wejdziesz na czyjeś terytorium. Życie bywa brutalne, ale tak długo jak jesteś otwarty i uczciwy, możesz iść do przodu. Widzimy to w Polsce, gdzie mamy silne, dynamiczne, stosunki dwustronne – przekonywała.",,
Świetnie przygotowane powstanie. 101 lat temu Wielkopolska ruszyła w bój o wolność,"27 grudnia 2019 r. mija 101. rocznica wybuchu powstania wielkopolskiego. Był to zwycięski zryw niepodległościowy Polaków, który doprowadził do wyzwolenia spod władzy niemieckiej niemal całej Wielkopolski.","Powstanie, choć wybuchło spontanicznie, było poprzedzone długotrwałymi przygotowaniami, w ostatnim etapie częściowo legalnymi. Po wybuchu rewolucji w Niemczech w Prowincji Poznańskiej powołano Straż Obywatelską (przemianowaną wkrótce na Straż Ludową), która miała działać pod auspicjami Prezydium Policji.  Wkrótce większość członków Straży stanowiły osoby wywodzące się przede wszystkim ze struktur polskiego Sokoła, organizacji działającej w zaborze pruskim od 35 lat i posiadającej odpowiednie zaplecze kadrowe.  Członkowie Sokoła w miarę rozwoju działalności organizacji obejmowali nawet mandaty w Sejmie Pruskim (Landtagu).  Jesienią 1918 r. prowadząc oficjalnie działania porządkowe i policyjne Straż Ludowa przygotowywała się do walki i do przejęcia władzy w wolnej Wielkopolsce. 26 grudnia do Poznania przybył, mimo czynionych mu przez Prusaków trudności, Ignacy Jan Paderewski. Oficjalnie udawał się do Warszawy, ale po zejściu w Gdańsku z brytyjskiego okrętu oświadczył, że do stolicy Polski, owszem, wybiera się, ale przez Poznań.  Przyjazd kompozytora i działacza narodowego do stolicy Wielkopolski stał się okazją do wielkiej patriotycznej demonstracji, co spotkało się z ostrą reakcją Niemców.  Nazajutrz zorganizowali oni własną manifestację, która jednak nie miała spokojnego przebiegu. Prusacy wtargnęli do siedziby polskiej Naczelnej Rady Ludowej. Z niemieckiej strony padły pierwsze strzały. Przygotowani do walki Polacy (sam przyjazd Paderewskiego ochraniały 2 tys. członków Straży Ludowej) odpowiedzieli ogniem. Były godziny popołudniowe 27 grudnia 1918 r. Wybuch walk w terminie wcześniejszym niż planowano nie spowodował chaosu, mimo, że na wieść o zrywie w Poznaniu w bój, na własną rękę, ruszali mieszkańcy kolejnych miast i wsi – również wcześniej przygotowani.  28 grudnia dowódcą powstania został major, późniejszy generał Stanisław Taczak a 15 stycznia 1919 r. zastąpił go generał Józef Dowbor-Muśnicki. Działania powstańcze ogarnęły teren liczący około 25 tys. km kw., na którym żyło prawie 2 mln ludności. W szczytowym momencie walk armia powstańcza liczyła 72 tys. dobrze wyposażonych żołnierzy.  Zryw narodowo-wyzwoleńczy sprzed ponad stu lat przyniósł Wielkopolsce niepodległość, a dzięki sukcesowi powstańcy wnieśli wielki wkład w tworzenie odrodzonej ojczyzny. Uchwałą Sejmu i Senatu RP, rok 2018 był Rokiem Pamięci Powstania Wielkopolskiego.  19 grudnia 2018 r. prezydent Andrzej Duda przyznał pośmiertnie Order Orła Białego dowódcom postania wielkopolskiego, generałom: Stanisławowi Taczakowi i Józefowi Dowbor-Muśnickiemu.",,
„Osoby publiczne muszą płacić cenę za nonszalancję”. „Zadziałały instytucje państwa”,"– Osoby publiczne zachowują się czasem w sposób nonszalancki i muszą za to zapłacić cenę. I ta cena jest płacona – tak w programie „Gość Wiadomości” Eryk Mistewicz, prezes Instytutu Nowych Mediów, ocenił dymisję szefa KNF Marka Chrzanowskiego. – To jest przykład na to, że zadziałały instytucje państwa – i reakcja służb specjalnych, i prokuratury była reakcją i szybką, i adekwatną – tak działania władz i służb po doniesieniach medialnych na temat spotkania Chrzanowskiego z właścicielem Getin Noble Banku Leszkiem Czarneckim ocenił dr Dawid Piekarz, politolog.","Wtorkowa „Gazeta Wyborcza” napisała, że według właściciela Getin Noble Banku Leszka Czarneckiego, Chrzanowski w marcu 2018 roku miał zaoferować przychylność dla tego banku w zamian za mniej więcej 40 mln zł; Czarnecki nagrał tę ofertę, a 7 listopada zawiadomił prokuraturę o podejrzeniu popełnienia przestępstwa przez szefa KNF. Na środę rano do KPRM Chrzanowskiego wezwał premier Mateusz Morawiecki, żądając od szefa KNF natychmiastowych wyjaśnień. Szef rządu zlecił jednocześnie prokuraturze i służbom niezwłoczne zebranie informacji. Po południu we wtorek Chrzanowski poinformował, że składa dymisję z pełnionej przez siebie funkcji. – Decyzje premiera to były wręcz chirurgiczne cięcia. W taki sposób, żeby dokładnie pokazać, zadziałać skutecznie, z rozwagą, ale bardzo szybko. Ta decyzja była bardzo szybko; następne – mam wrażenie – również będą szybkie, również będą zdecydowane, pokazujące, że sektor finansów publicznych, że sektor odpowiedzialności za państwo jest po prostu realizowany – komentował w piątek w TVP Eryk Mistewicz.   – Osoby publiczne zachowują się czasem w sposób nonszalancki i muszą za to zapłacić cenę. I ta cena jest płacona – ocenił spotkanie prezesa KNF z  Czarneckim.",,
Ogłoszono tematy kolejnych Światowych Dni Młodzieży,"„Młodzieńcze, tobie mówię wstań!”, „Wstań. Ustanawiam cię świadkiem tego, co zobaczyłeś” i „Maryja wstała i poszła z pośpiechem” to tematy wybrane przez papieża Franciszka na kolejne Światowe Dni Młodzieży – poinformowało w sobotę biuro prasowe Konferencji Episkopatu Polski.","„Młodzieńcze, tobie mówię wstań!” – to hasło 35. Światowych Dni Młodzieży, które będą mieć miejsce w 2020 r. w diecezjach całego świata. Natomiast 36. ŚDM, które w wymiarze lokalnym odbędą się na całym świecie w 2021 r., towarzyszyć będzie temat „Wstań, bo uczyniłem cię świadkiem tego, co zobaczyłeś”. Tematy łączy wezwanie do młodych ludzi do powstania i wyruszenia w drogę, co jest także kontynuacją papieskiego wezwania, zawartego w adhortacji „Christus vivit” do tego, by młodzi stawali się aktywnymi świadkami Chrystusa i protagonistami dobrych zmian w społeczeństwie, inspirowanych wiarą i spotkaniem z Chrystusem. Jako pierwszy informację o tematach ŚDM przekazał papież Franciszek uczestnikom XI Międzynarodowego Forum Młodych, którzy spotkali się z nim podczas prywatnej audiencji.",,
Spadają notowania Likudu i Partii Pracy,"Na około trzy tygodnie przed wyborami do izraelskiego parlamentu nieznacznie spadają notowania rządzących ugrupowań prawicowych, Likudu i partii Nasz Dom Izrael, a także centrolewicowej Partii Pracy (Awoda) – wynika z opublikowanego w piątek sondażu.","Nieco zyskuje natomiast nacjonalistyczna prawica i ugrupowania religijne.Wspólna lista utworzona przez Likud premiera Benjamina Netanjahu i Nasz DomIzrael (Israel Beiteinu) byłego szefa MSZ Awigdora Liebermana mogłaby zdobyćw 120-osobowym Knesecie 33 miejsca, czyli o dwa mniej w porównaniu z podobnymbadaniem sprzed dwóch tygodni.Gdyby zaplanowane na 22 stycznia głosowanie odbyło się teraz, centrolewicowaPartia Pracy  zdobyłaby 17 mandatów (mniej o dwa), a z kolei prawicowa iortodoksyjna partia Żydowski Dom (Ha Bajit Ha Jehudi) 12 mandatów (o jedenwięcej).Sefardyjska Partia Strażników Tory (Szas), ugrupowanie ortodoksyjnych Żydówsefardyjskich, utrzymuje swoją pozycję sprzed dwóch tygodni i może liczyć na11 miejsc w parlamencie.Tyle samo mandatów (również bez zmian w porównaniu z poprzednim sondażem)zdobyłaby partia Hatnuah (Ruch) utworzona w listopadzie 2012 roku przez grupębyłych członków partii Kadima, na czele z byłą szefową dyplomacji Cipi Liwni.Na 11 miejsc (o trzy więcej) może również liczyć ugrupowanie centrowe JeszAtid (Jest Przyszłość),  a także izraelscy Arabowie. Pozostałe ugrupowania mają jednocyfrowe wyniki, w tym: Zjednoczony JudaizmTory, czyli sojusz dwóch skrajnie ortodoksyjnych partii religijnychreprezentujących Żydów aszkenazyjskich – 6 mandatów, czy Nowy Ruch-Merec,blok zrzeszający ugrupowania lewicy laickiej – 4 mandaty. Sondaż przeprowadził Instytut Dahaf na grupie 1250 dorosłych Izraelczyków.",,
"Magierowski: choć CETA nie satysfakcjonuje nas w pełni, jest dobra dla Polski i UE","– Nawet biorąc poprawkę na to, że oczywiście CETA nie jest umową, która w 100 proc. nas jako Polskę satysfakcjonuje, to myślę, że jest dobra i dla nas, i dla całej Unii Europejskiej – powiedział szef prezydenckiego biura prasowego Marek Magierowski.","W niedzielę odbędzie się w Brukseli szczyt UE–Kanada, na którym podpisana zostanie umowa CETA – poinformował w piątek późnym wieczorem szef Rady Europejskiej Donald Tusk. Wcześniej wszystkie kraje Unii dały zielone światło dla podpisania umowy z Kanadą oraz dla rozpoczęcia tymczasowego stosowania części jej zapisów jeszcze przed ratyfikacją, porozumienie będzie wymagać ratyfikacji przez wszystkie państwa członkowskie Unii i Parlament Europejski.W sobotę po audycji w radiowej Trójce, dziennikarze pytali Magierowskiego, czy to dobrze dla Unii Europejskiej i Polski, że udało się osiągnąć porozumienie o wolnym handlu między UE a Kanadą (CETA). – Myślę, że nawet biorąc poprawkę na to, że oczywiście nie jest to umowa, która w stu procentach nas, jako Polskę, satysfakcjonuje, to myślę, że jest dobra, i dla nas, i dla całej Unii Europejskiej – odparł Magierowski.",,
"Prezydent w Auschwitz: Najbardziej wzruszają opowieści dzieci, które straciły tu rodziców","– Najbardziej wzruszają opowieści ludzi, którzy byli małymi dziećmi i stracili rodziców. Pamiętają ten moment kiedy byli rozdzielani z mamą lub obydwojgiem rodziców czy rodzeństwem, których nigdy więcej już nie zobaczyli. Pamiętają, w co byli ubrani, co mówiła mama ostatni raz – powiedział prezydent Andrzej Duda w programie „Gość Wiadomości”. Był pytany, co najbardziej go poruszyło w relacjach tych, którzy przeżyli obóz Auschwitz.","Symboliczny i ogólnoświatowy charakter miały według prezydenta Andrzeja Dudy uroczystości 75. rocznicy wyzwolenia niemieckiego nazistowiskiego obozu koncentracyjnego i zagłady Auschwitz. Prezydent  zwrócił uwagę, że uczestniczący w obchodach ostatni ocaleni z Auschwitz przekazali w świat ważne przesłanie. – Nigdy więcej takiej tragedii. Takiej niewyobrażalnej podłości i okrucieństwa – mówił. Wskazał, że ludzkość powinna patrzeć też na to, co doprowadziło do tej tragedii. – Ksenofobia, rasizm, nienawiść, antysemityzm. To są zjawiska, z którymi powinnyśmy stanowczo walczyć – wskazał prezydent.  Gość programu był też pytany o ostatnie manipulowanie prawdą i zakłamywanie historii. – Tak się dzieje dlatego, że prawda nie dla wszystkich jest wygodna, nie jest wygodna dzisiaj, jak rozumiem, dla przywódców Rosji prawda o tym, że w 1939 r. to ich państwo, ich przywódca Stalin doprowadził do zawarcia paktu między Rosją a Niemcami, czyli paktu Stalin-Hitler, czasem nazywanego też paktem Ribbentrop-Mołotow, który doprowadził tak naprawdę do wybuchu II wojny światowej – powiedział prezydent Duda.  Podkreślił, że obowiązkiem prezydenta, premiera, ministrów, ale też każdego obywatela jest stanąć w obronie godności Polski i prawdy historycznej, gdy głoszone są na temat polskiej historii, naszych przodków rzeczy nieprawdziwe, szkalujące. Prezydent odniósł się też do wypowiedzi i publikacji, które atakowały Polskę i polski naród, wmawiając nam antysemityzm i współpracę z hitlerowcami. Przypomniał, że w związku z tym nie mógł zgodzić się na udział w Światowym Forum Holokaustu bez możliwości zabrania głosu.  – Za dużo szkalowania Polski jest w przestrzeni światowej. Za dużo jej było w ostatnim czasie. Te fałszywe określenia, pomawianie Polaków, naszego narodu – wyliczał Andrzej Duda. – Oczywiście nie zaprzeczam, że w czasie II wojny światowej byli też ludzie nieprzyzwoici, bo byli w każdym narodzie, w polskim niestety też. Ale to byli ludzie, nie naród – zauważył prezydent.",,
Były prezydent Olsztyna uniewinniony od zarzutu zgwałcenia ciężarnej urzędniczki,"Były prezydent Olsztyna Czesław Jerzy Małkowski został prawomocnie uniewinniony od zarzutu zgwałcenia ciężarnej urzędniczki – zdecydował Sąd Okręgowy w Olsztynie, który rozpoznawał apelację od uniewinnienia Małkowskiego w sądzie rejonowym.","Małkowski w ostatniej chwili pojawił się w sądzie, uzasadnienia słucha w towarzystwie swojego adwokata.Gdy sąd ogłosił wyrok kilku mężczyzn, którzy przyszli z Małkowskim do sądu krzyknęło: „Brawo sąd!” i zaklaskało.– Nie było żadnego przestępstwa, nie było pokrzywdzonej, nie było sprawcy. Nie mam żalu do mieszkańców miasta, że odwołali mnie w referendum. Mam żal do kobiety, która mnie pomówiła – skomentował wyrok Małkowski.Małkowski dodał, że padł ofiarą spisku uknutego przez przedsiębiorcę, któremu jako prezydent miasta nakazał rozebrać nielegalnie zbudowany pawilon (samowola budowlana) oraz swojej sekretarki (Małkowski podał jej pełne dane), z którą miał romans, i której, jak mówił „ufał bezgranicznie”.– Pojawiły się wobec mnie poważne zarzuty, należało tak zrobić choć można było zadać inne pytanie w referendum – powiedział Małkowski.Prokuratura Okręgowa w Białymstoku, która od 2008 roku prowadziła sprawę tzw. seksafery z udziałem Małkowskiego, nie zgadza się z uniewinniającym wyrokiem. – Z naszego, prokuratury, punktu widzenia sprawa nie jest zakończona. Z całą pewnością wniesiemy kasację i liczymy na to, że Sąd Najwyższy ją uwzględni. Jeżeli nie bylibyśmy przekonani, że mamy mocne dowody, to nie byłoby w tej sprawie aktu oskarżenia – powiedziała prokurator Agnieszka Kalisz-Kapelko.",,
MON zaplanował podwyżki dla pracowników cywilnych wojska w wysokości 500 zł,"Resort obrony podtrzymał deklarację o podwyżce wynagrodzeń pracowników cywilnych MON średnio o 500 zł od stycznia 2020 r. – poinformował NSZZ Pracowników Wojska. W tym roku, przed świętami pracownicy cywilni wojska mają jednorazowo otrzymać 1000 złotych premii.","NSZZ Pracowników Wojska poinformował na swoich stronach internetowych o spotkaniu strony społecznej z przedstawicielami MON. Informację zamieściła Sekretarz Związku Elżbieta Romańska. PAP potwierdziła te informacje u innych przedstawicieli związków zawodowych obecnych na spotkaniu.  Z informacji tych wynika, że w czwartek przedstawiciele wszystkich związków zawodowych pracowników cywilnych działających w MON spotkali się z wiceministrem obrony Wojciechem Skurkiewiczem oraz dyrektorem Departamentu Spraw Socjalnych Wojciechem Drobnym. Minister Skurkiewicz poinformował podczas tego spotkania, że resort obrony podtrzymuje swoją deklarację o podwyższeniu wynagrodzeń pracowników opłacanych z budżetu MON średnio o 500 zł brutto od stycznia 2020 r.  Zasady podziału środków przeznaczonych na podwyżki mają zostać uzgodnione po podpisaniu przez Prezydenta RP ustawy budżetowej na rok 2020 – napisano w informacji. Natomiast wedle relacji Marka Kazimierczaka, szefa Związku Pracowników Wojska „Tarcza” pięćsetzłotowa podwyżka ma w 2020 r. dotyczyć wszystkich pracowników. „Ponadto podnieśliśmy problem dotyczący zwiększenia zatrudnienia w Inspektoracie Wsparcia Sił Zbrojnych ze szczególnym uwzględnieniem infrastruktury, wprowadzenie 24-godzinnego czasu pracy w formie dyżurów dla Oddziały Wart Cywilnych, możliwość prowadzenia kursów doskonalących przez MON, wyrównania dysproporcji płacowych w jednostkach wojskowych Wojsk Obrony Cyberprzestrzeni, zaplanowania podwyżek dla jednostek dotowanych, zatrudnienie kucharzy i stewardess. Nasi przedstawiciele zaproponowali, aby w miesiącu styczniu 2020 r. negocjować zmiany w PUZP związane z tabelami zaszeregowania” – napisali w informacji związkowcy NSZZ Pracowników Wojska.  W czwartek szef MON Mariusz Błaszczak napisał na Twitterze, że resort obrony jeszcze w tym roku przeznaczy ponad 43 mln zł na premie dla cywilów w wojsku. Według relacji związkowców te pieniądze mają trafić do pracowników jeszcze przed świętem.  W marcu 2019 r. resort obrony przyznał pracownikom cywilnym średnio po 300 zł brutto podwyżki z wyrównaniem od początku roku. Przy tej okazji resort obrony deklarował też, że podejmuje zabiegi, by na 2020 r. zaplanowano podwyżki wynagrodzeń pracowników resortu obrony narodowej w średniej kwocie 500 zł.  Podwyżki resort przyznał po serii spotkań ze związkami zawodowymi pracowników cywilnych MON. Podczas tych spotkań wszystkie związki postulowały podwyżki większe niż proponowało MON – związkowcy oczekiwali podwyżki o 550 zł brutto.  Resort podawał wtedy – w kalkulacjach przedstawionych związkowcom – że liczba stanowisk pracowników cywilnych (zatrudnienie bazowe) to 45 732 tys. Resort oszacował też, że najniżej zarabiających pracowników cywilnych wojska jest (przed zatwierdzaną w marcu podwyżką) w przedziale zarobków od 2100 zł do 2600 zł (przeciętne wynagrodzenie 2465 zł brutto) –2607, w przedziale 2601 zł - 3100 zł (przeciętne wynagrodzenie – 2908 zł brutto) – 16 437 i w przedziale 3101 zł - 3600 zł (przeciętne wynagrodzenie 3307 zł brutto) – 16 653.",,
Czy zatrzymanie Artura W. zaszkodzi PO? Sławomir Neumann: Nie,"Usunięcie Artura W. z Platformy Obywatelskiej i areszt w związku z zarzutem przyjęcia przez burmistrza Włoch łapówki nie kończy afery deweloperskiej w Warszawie. Na sejmowych korytarzach aż huczy od plotek, że sprawa jest rozwojowa. O to, czy oznacza poważne kłopoty dla stołecznej PO spytaliśmy posła Sławomira Neumanna. – Nie – odpowiedział krótko i szybko wszedł do pomieszczeń zajmowanych przez klub parlamentarny PO, zamykając za sobą drzwi.","– Sprawa jest w prokuraturze i myślę, że jeżeli będą dowody i sąd skaże tego człowieka za korupcję, to będzie sprawa zamknięta – powiedział chwilę wcześniej Neumann. Kilka tygodni temu ujawniliśmy taśmy, na których ten sam polityk rozmawiał z działaczami z Tczewa.  Przed wyborami samorządowymi obawiali się oni skutków ewentualnych zarzutów dla prezydenta tego miasta. – Sąd to może wypierd***ć w kosmos, może to prowadzić trzy lata, bez znaczenia to jest. Akty oskarżenia będzie miało, moim zdaniem, 60-70 proc. prezydentów miast. Na nikim to nie będzie robiło wrażenia – zapewnił wówczas Neumann.  Sprawa Artura W. może jednak skończyć się poważniejszymi reperkusjami dla PO. Dziennikarka „Gazety Polskiej” Dorota Kania już w 2012 opisywała działalność Artura W. – Nie działał w próżni, miał bardzo mocnych protektorów w Platformie Obywatelskiej. To, że został burmistrzem dzielnicy Włochy, stało się za przyzwoleniem, a wręcz jak mówią nieoficjalnie moi rozmówcy, z błogosławieństwem pana Kierwińskiego – powiedziała w programie „Minęła 20” w TVP Info.  Zdaniem dziennikarki kłopoty burmistrza Włoch mogą być początkiem bardzo dużej afery. – Czekam na to, co się dalej stanie. Bowiem są również związki rodzinne pana Artura W. Jego członkowie rodziny są zaprzyjaźnieni z prominentnymi politykami Platformy Obywatelskiej, działają w partii. Jestem ciekawa zeznań, bo Artur W. może swoimi zeznaniami obciążyć prominentnych polityków Platformy – stwierdziła dziennikarka.  – Proszę zwrócić uwagę na drogę życiową Artura W., takie swoiste curriculum vitae. Do niedawna był wiceburmistrzem dzielnicy Bielany, która jest położona na północy Warszawy, a nie na zachodzie jak Włochy. Jest to osoba, która peregrynuje po Warszawie. Podejrzewam, że wiele ciekawych rzeczy mogłaby powiedzieć – stwierdził poseł PiS Tomasz Rzymkowski. – W Warszawie na sprawy deweloperskie nakłada się również kwestia dzikiej reprywatyzacji, która łączy się z procesem inwestycyjnym. Nieruchomości powstają na konkretnych gruntach, a więc może być to sprawa, która będzie wymagała specjalnego środka, jakim jest sejmowa komisja śledcza – mówił nam senator PiS Jan Maria Jackowski. Przedstawiciele PO unikają tematu Artura W. i ewentualnej komisji śledczej jak ognia. – Mieliśmy rozmawiać o tych, którzy odeszli. O ile wiem, pan Artur W. żyje – powiedziała posłanka PO Iwona Śledzińska-Katarasińska. Parlamentarzystkę zirytowało, że nie została przez nas uprzedzona o pytaniach dotyczących burmistrza Włoch. Myślała, że jedynym tematem rozmowy będą wspomnienia o zmarłych. – Więcej proszę do mnie nie podchodzić, bo pan jest po prostu oszust – wypaliła. Z problemami PO nie chcą być też kojarzeni posłowie Nowoczesnej. – Mówiłam, żeby pan się zwrócił do przedstawicieli i członków Platformy Obywatelskiej. Ja nie znam sytuacji, nie będę się za nią tłumaczyć. Przedstawiciel PO został usunięty z partii, co uważam za słuszne i bardzo właściwe – powiedziała portalowi tvp.info rzeczniczka Nowoczesnej Paulina Hennig-Kloska. Czy sprawa jest rozwojowa i może pogrążyć warszawską PO? – Nie, nie sądzę. Dziękuję bardzo – odpowiedziała posłanka i uciekła sprzed kamery. Poseł Rzymkowski sugeruje, że odpowiednimi działaniami prokuratorzy mogą skłonić Artura W. do tego, żeby ujawnił ewentualne powiązania innych polityków z deweloperami. – Pytanie, czy prokuratura zdecyduje się na zastosowanie takiej taktyki i czy Artur W. będzie miał wolę skorzystania z prawa. Konkretnie z procedury karnej, która daje możliwość albo zostania świadkiem koronnym, albo tak zwanym małym świadkiem koronnym – powiedział nam parlamentarzysta PiS.",,
SU-25 zestrzelony w Syrii? Rosyjskie lotnictwo wzięło odwet,"Syryjscy rebelianci zestrzelili rosyjski samolot bojowy. Pilot nie żyje. Zdołał się katapultować, ale został schwytany przez rebeliantów. Nie jest jasne, czy został przez nich zabity czy zmarł w wyniku obrażeń.","Informację o śmierci pilota, podaną przez Syryjskie Obserwatorium Praw Człowieka, potwierdziło ministerstwo obrony Rosji. Podało też, że rosyjskie lotnictwo dokonało odwetowego nalotu na pozycje rebeliantów, zabijając 30 z nich. Dotąd żadne ugrupowanie nie przyznało się do zestrzelenia rosyjskiej maszyny. Wiadomo jednak, że do zdarzenia doszło w północno-wschodniej prowincji Idlib, gdzie aktywne są radykalne grupy opozycyjne oraz dżihadyści z grupy Hayat Tahrir al-Sham. Syryjskie Obserwatorium Praw Człowieka twierdzi, że strącony samolot to szturmowy Su-25 nazywany ze względu na opancerzenie i uzbrojenie „latającym czołgiem”.",,
"Duda w Davos, Morawiecki w Tokio, Juszczyszyn w Warszawie","Co za tydzień! Premier Morawiecki był w Japonii, Prezydent Andrzej Duda na Światowym Forum Ekonomicznym Davos, sędzia Paweł Juszczyszyn w Warszawie a Borys Budka w Gliwicach. I najważniejsze: Małgorzata Kidawa-Błońska, kandydatka PO i N. na prezydenta powiedziała wreszcie coś naprawdę mądrego.","Niedziela. Rocznica urodzin WitosaW Wierzchosławicach k. Tarnowa odbyły się uroczości z okazji z okazji 146. rocznicy urodzin Wincentego Witosa. W wydarzeniu wziął udział prezydent RP Andrzej Duda, który mówił m. in.: - Witos był w naszej historii postacią jedyną w swoim rodzaju, nikogo porównywalnego od tego czasu Polska nie wydała. Według prezydenta Dudy, Witos nauczył nas, że człowiek „choćby miał na głowie dziesięć profesorskich tytułów i pięć królewskich koron włożonych, choćby miał wszystkie szlacheckie tytuły, jego godność nie różni się od godności rolnika”. Z docenianiem tej godności drugiego człowieka mają jednak ciągle w Polsce problem politycy. Rzecznik Anna Maria Żukowska skomentowała na Twitterze informację o śmierci sędziego Trybunału Konstytucyjnego Grzegorza Jędrejka: „To wygląda na Klątwę Dublera”. Ten wyjątkowo niestosowny żart rzeczniczki SLD całkowicie przesłonił w mediach informację o tym, że Lewica przyznała się, że nie ma innego kandydata na prezydenta niż Robert Biedroń. Wtorek. Prezydent w Davos, premier w TokioPółprywatnie był w Warszawie także sędzia Paweł Juszczyszyn z olsztyńskiego sądu. Przybył do Kancelarii Sejmu aby zapoznać się z listami poparcia kandydatów do Krajowej Rady Sądownictwa. Czekali na niego wielbiciele, media i niemiła niespodzianka. Prezes Sądu Rejonowego w Olszynie Maciej Nawacki wycofał sędziemu Juszczyszynowi delegację do Warszawy, co uniemożliwiło przedstawienie mu żądanych list. Ale Warszawa jest pięknym, pełnym atrakcji miastem, więc nie ma wątpliwości, że pobyt w stolicy sędziego z Olsztyna, na powinien być czasem zmarnowanym.Czasu nie marnował też premier Mateusz Morawiecki, który zupełnie oficjalnie pojechał do Japonii. Szef polskiego rządu odbył szereg spotkań z przedsiębiorcami. Spotkał się też z parą książęcą oraz premierem Japonii Shinzo Abe, który podkreślał, że Polska jest dla jego kraju ważnym partnerem w Europie. - Po rozmowach z japońskimi przedsiębiorcami spodziewam się, że przyciągniemy do Polski inwestycje w wysokości 5-7 mld zł. To dodatkowe tysiące miejsc pracy – mówił premier Mateusz Morawiecki w czasie konferencji kończącej jego wizytę w Tokio.Prezydent Andrzej Duda też rozmawiał o gospodarcze, ale w Davos, gdzie do czwartku będzie uczestniczył w 50. Światowym Forum Ekonomicznym. – Cieszę się, że Polska była wielokrotnie dzisiaj wymieniana jako kraj, który jest liderem w naszej części Europy, który bardzo dynamicznie się rozwija i w tym zakresie stanowi także przykład dla innych. To było dzisiaj podkreślane – powiedział prezydent. Tymczasem europosłanka Sylwia Spurek rozpoczęła już obchody 75. rocznicy wyzwolenia nazistowskiego obozu Auschwitz. Spurek opublikowała w mediach społecznościowych obraz australijskiej artystki Jo Frederiks, który przedstawia krowy w obozowych pasiakach. Jedna z krów ma nawet przypięta Gwiazdę Dawida. Grafika wywołała ogromne oburzenie internautów w Polsce i za granicą. „Ten obraz obraża ofiary Shoah” – skomentowała zasiadająca w zarządzie TVP Marzena Paczuska, trafnie przeczuwając reakcję środowisk żydowskich i byłych więźniów niemieckich obozów zagłady.Środa. Kidawa-Błońska mądrze mówiI już kolejnego Stowarzyszenie Polskich Rodzin Ofiar Obozów Koncentracyjnych zapowiedziało, że pozwie Sylwię Spurek. – To jest karygodna rzecz, do czego się w tej chwili posuwają pseudoelity, bo to nie jest nasza elita. Elita polska zginęła przede wszystkim w obozie Gusen w Austrii, którą wykończono przez niewolniczą pracę, a dzisiejsze tak zwane elity dopuszczają się tak skandalicznych porównań. Po prostu zasługują tylko na ławę oskarżonych – stwierdziła w Radiu Poznań prezes stowarzyszenia Elżbieta Rybarska. Tymczasem wśród naszych „elit” małe zamieszanie. Najpierw zaskoczyła Joanna Mucha, która niedawno opowiadała, jak kształtowała charakter w autobusach warszawskiej linii 524. Jednak mimo charakteru, posłanka zrezygnowała z kandydowania na szefa PO i poparła kandydaturę Borysa Budki, żeby mógł wygrać już w pierwszej turze wyborów. Natomiast kandydatka Platformy w wyborach prezydenckich Małgorzata Kidawa-Błońska podzieliła się z TVN swoją oceną prezesa PiS: – Jak wiemy, Jarosławowi Kaczyńskiemu nie zależy na świecie, na Europie. Jemu zależy tylko na Polsce – powiedziała Małgorzata Kidawa-Błońska. To porażająco jasna, najmądrzejsza wypowiedź Małgorzaty Kidawy-Błońskiej w ostatnich miesiącach. – Zgadzam się Małgorzatą Kidawą-Błońską, bo wiem, że Jarosławowi Kaczyńskiemu przede wszystkim zależy na Polsce. I to jest ogromny komplement w kierunku Jarosława Kaczyńskiego. Nie spodziewałem się tego ze strony Małgorzaty Kidawy-Błońskiej – mówił w programie „Gość Wiadomości” premier Mateusz Morawiecki. I teraz można się zastanawiać, czy przejrzawszy na oczy, Małgorzata Kidawa-Błońska i poprze Andrzeja Dudę, żeby mógł wygrać już w pierwszej turze? Tymczasem Marszałek Sejmu skierowała do TK wniosek o rozstrzygnięcie sporu kompetencyjnego między Sejmem a Sądem Najwyższym. Jeżeli Trybunał Konstytucyjny podejmie się sprawy, to wstrzymuje czwartkowe posiedzenie SN i wydanie decyzji – powiedziała Elżbieta Witek. Prezes Trybunału Konstytucyjnego Julia Przyłębska wydała oświadczenie, według którego zaplanowane na czwartek posiedzenie trzech izb Sądu Najwyższego jest zawieszone…Czwartek. Sąd Najwyższy i Władymir PutinAle sędziowie i tak się spotkali i sobie uchwalili, że Sąd Najwyższy z grubsza może wszystko, zatem likwiduje Izbę Dyscyplinarną oraz pozbywa się sędziów rekomendowanych przez KRS w obecnym składzie. „Uchwała Sądu Najwyższego została wydana z rażącym naruszeniem prawa, wbrew obowiązującym przepisom” – tak do uchwały odniosło się Ministerstwo Sprawiedliwości. Tego samego dnia Sejm głosami PIS, SP i Porozumienia odrzucił uchwałę Senatu w sprawie odrzucenia w całości nowelizacji ustaw sądowych, rozszerzającej odpowiedzialność dyscyplinarną sędziów. Nowela trafi teraz do podpisu prezydenta Andrzeja Dudy.Tymczasem w Izraelu odbyło się 5. Światowe Forum Holokaustu, w którym nasz prezydent nie bierze udziału, ponieważ organizatorzy wydarzenia nie zgodzili się na jego przemówienie. Oddali za to głos Władimirowi Putinowi, który w ciągu ostatnich tygodni oskarżał Polskę o przyczynienie się do wybuchu II wojny światowej i o kolaborację z Hitlerem. – Podjąłem słuszną decyzję, nie biorąc udziału w Światowym Forum Holocaustu w Jerozolimie, bo nie powinniśmy autoryzować zafałszowanego przekazu historycznego, przedstawionego przez organizatorów – powiedział przebywający w Davos prezydent Andrzej Duda. Piątek. Karząca ręka Juszczyszyna- W Jerozolimie prawda przegrała z polityką. Powagę uroczystości upamiętniających ofiary Holokaustu zakłócił sam Władimir Putin – ocenił premier Mateusz Morawiecki w „Fakcie”. Zdaniem szefa rządu wystąpienie prezydenta Rosji „w porównaniu z jego jawnie kłamliwymi wypowiedziami z ostatnich dni wydawało się łagodne”.Wielki sukces odnotowała Polska Grupa Lotnicza, w skład której wchodzi m.in. PLL LOT, która przejęła niemieckie linie lotnicze Condor. Linie Condor są ważnym partnerem dla niemieckich biur podróży, zatrudniają około 5 tys. osób i operują ok. 60 samolotami. PLL LOT w 2019 roku przewiózł ponad 10 mln pasażerów, ponad dwa razy więcej niż cztery lata wcześniej. LOT dysponuje flotą 80 samolotów, a w swojej ofercie ma ponad 120 połączeń, w tym 18 połączeń dalekodystansowych z Ameryką Północną i Azją. Paradoksem jest fakt, że jeszcze za rządów PO chciano sprzedać polskiego przewoźnika, a do kupna przymierzono niemiecką Lufthansę.Olsztyńskiemu sędziemu Pawłowi Juszczyszynowi nie spodobała się chyba wtorkowa wycieczka do Warszawy. Sędzia nałożył 6 tys. zł grzywny na szefową Kancelarii Sejmu Agnieszkę Kaczmarską. Ma to być kara za to, że nie przedstawiła mu list poparcia do Krajowej Rady Sądownictwa. Bohater programu „Kasta” zagroził też grzywną ministrowi sprawiedliwości. Dobrze, że w Polsce nie ma kary śmierci, bo jak się sędzia Juszczyszyn w swojej prywatnej wojence z państwem polskim rozkręci z wyrokami… Co na to Unia Europejska? Rzecznik Komisji Europejskiej Christian Wigand nic nie mówił o sędzim z Olsztyna. Za to powiedział, że KE nie ma wątpliwości co do prawomocności Sądu Najwyższego w Polsce, ale ma je w odniesieniu do Trybunału Konstytucyjnego… Sobota. Budka bierze Platformę…i w reakcji na te słowa został wezwany do MSZ szef przedstawicielstwa KE w Polsce Marek Prawda. - Wypowiedź rzecznika Komisji Europejskiej polski rząd ocenia jako całkowicie niedopuszczalną – poinformował po spotkaniu wiceminister spraw zagranicznych Paweł Jabłoński. Do reformy sądownictwa odniósł się w wywiadzie dla niemieckiego dziennika „BIld” prezes Prawa i Sprawiedliwości Jarosław Kaczyński: - Jeśli w Polsce prawo jest łamane, to przodują w tym sądy i jest na to naprawdę gigantyczna ilość przykładów. (...) Oczywiście są środowiska uprzywilejowane. Na ogół są to przywileje wywodzące się z systemu komunistycznego, które chcą zachować, gdyż są w ich interesie. Sądy chronią przedstawicieli tych środowisk nawet w oczywistych i skandalicznych przypadkach. I to jest cała prawda i istota sporu, który się toczy” – mówił Jarosław Kaczyński. A strona przeciwna sporu o polskie sądownictwo wybierała w lidera PO. Głosowało zaledwie 10 tys. członków, co pokazuje, jak skurczyła się PO za partii liczącej ponad 40 tys. członków. Wybory wygrał faworyt: Borys Budka, który głosował w Gliwicach. I wszyscy się cieszą. Naprawdę wszyscy, również przeciwnicy polityczni.",,
"Rosjanin uprowadził córki, bo Szwedzi oddali je muzułmańskiej rodzinie. Uciekł do Polski","Szwedzcy urzędnicy odebrali trzy córki Rosjaninowi Denisowi Lisovowi i oddali je arabskiej rodzinie zastępczej. Mężczyzna zabrał dziewczynki i uciekł z nimi do Polski. Gdy z dziećmi pojawił się na warszawskim lotnisku im. Chopina, polskie służby musiały zatrzymać rodzinę. Na razie dziewczynki pozostaną w Polsce, przy ojcu – zadecydował warszawski sąd rejonowy. Dzięki pomocy prawnej Rzecznika Praw Dziecka Mikołaja Pawlaka rosyjska rodzina nie została wydana Szwedom.","Warszawski sąd zezwolił Denisowi Lisov i jego trzem córkom na pozostanie w Polsce do czasu rozstrzygnięcia wniosku o przyznanie im azylu w Polsce. Rodzina zamieszka w użyczonym mieszkaniu pod nadzorem kuratora. Dramat 41-letniego obywatela Rosji i trójki jego małych córek zaczął się w Szwecji, gdy jego żona zachorowała i trafiła do szpitala, a tamtejsze służby socjalne odebrały dzieci i przekazały arabskiej rodzinie zastępczej. Lisov mógł widywać się z córkami raz w tygodniu przez kilka godzin, mimo że ma pełne prawa rodzicielskie. Jego córki, 13-letnia Sofia, 7-letnia Serafima i 5-letnia Alisa mają wyłącznie rosyjskie obywatelstwo. Szwedzi odmówili jednak wydania dzieci ich ojcu. Lisov postanowił wrócić z dziećmi do domu w Rosji wbrew zakazowi. Na kolejnym widzeniu zabrał córki i razem opuścili terytorium Szwecji. O sprawie zostały poinformowane polskie Ministerstwo Sprawiedliwości i Rzecznik Praw Dziecka. Na lotnisko przyjechali przedstawiciele szwedzkich służb socjalnych, arabska rodzina zastępcza i rosyjski konsul. Dzięki pomocy prawnej Mikołaja Pawlaka ojciec dzieci w nocy z wtorku na środę zdecydował się wystąpić do polskich władz z oficjalnym wnioskiem o przyznanie jemu i jego dzieciom statutu uchodźcy. Dzięki takiej decyzji rosyjska rodzina nie mogła być już wydana Szwedom. Ministerstwo Sprawiedliwości przekazało, że dzięki staraniom polskich władz z grudnia zeszłego roku Rada Unii Europejskiej ds. Wymiaru Sprawiedliwości i Spraw Wewnętrznych w Brukseli jednomyślnie przyjęła przepis, który wprowadza we wszystkich krajach UE jednolitą zasadę poszanowania tożsamości narodowej, kulturowej, religijnej i językowej dziecka, gdy trafia ono do rodziny zastępczej. Chodzi o to, by dzieci, jeśli są kierowane pod zastępczą opiekę, trafiały do rodzin z podobnego kręgu kulturowego, a najlepiej do krewnych z kraju pochodzenia dzieci. Resort poinformował, że do tej pory zasada ta nie była w praktyce respektowana. Zdarzały się przypadki oddawania dzieci, których rodzice są na przykład chrześcijanami – tak jak to było w sprawie Denisa Lisova – do rodzin muzułmańskich, co łamie podstawowe gwarancje Konwencji.",,
"Saryusz-Wolski: Jestem nemezis Tuska. Będę stawał na jego drodze, gdzie tylko można","Jestem nemezis Donalda Tuska - taka rola mi przypadła; będę stawał na jego drodze tam, gdzie tylko można – oświadczył w poniedziałek europoseł Jacek Saryusz-Wolski, „jedynka” na warszawskiej liście PiS do PE. Jego zdaniem Tusk „zdradził polskie interesy”.","Saryusz-Wolski ocenił w RMF24, że piątkowe wystąpienie Donalda Tuska na Uniwersytecie Warszawskim było „bałamutne i puste”. – To klarowna instrukcja dla opozycji totalnej: nie popierajcie, przeszkadzajcie – dodał. Były premier, szef Rady Europejskiej Donald Tusk wygłosił w piątek na Uniwersytecie Warszawskim wykład pt. „Nadzieja i odpowiedzialność. O konstytucji, Europie i wolnych wyborach”. Przemówieniu byłego premiera przysłuchiwało się liczne grono polityków opozycji, w tym liderzy PO, PSL oraz Nowoczesnej. B. premier mówił m.in. o potrzebie przestrzegania przez rządzących konstytucji, ale też o walce ze smogiem, ograniczeniu zużycia plastiku czy zagrożeniach, które niesie dla dzieci nieograniczony dostęp do internetu. Europoseł ocenił, że Tusk jest odpowiedzialny za wypowiedź redaktora „Liberté!” Leszka Jażdżewskiego. Jego zdaniem to „stara metoda”, którą Tusk wykorzystuje od dawna – „robić coś cudzymi rękoma i mówić cudzymi ustami”. „Było to intencjonalne, tak żeby nie można było się formalnie przyczepić” – uznał Saryusz-Wolski. Jażdżewski występując w piątek na Uniwersytecie Warszawskim przed Tuskiem, mówił m.in., że „Kościół katolicki w Polsce, obciążony niewyjaśnionymi skandalami pedofilskimi, opętany walką o pieniądze i o wpływy, stracił moralny mandat do tego, aby sprawować funkcję sumienia narodu”. Kandydat PiS do PE podkreślił ponadto, że Tusków jest dwóch. – Jeden, który nadal niektórych jeszcze oszukuje (...) i ten, który dzisiaj już otwartym kursem na Uniwersytecie Warszawskim mówi, że trzeba zwalczać władzę (...) jako nieformalny kierownik opozycji totalnej – powiedział. Jak mówił Saryusz-Wolski, Tusk „przez lata oszukiwał”. „Ja też byłem oszukany. Bardzo się zaangażowałem w walkę o jego pierwszą kadencję (...) Popierałem kurs europejski Platformy, ponieważ – nieskromnie powiem – ja go przez lata pisałem i realizowałem. To było dobre, a Tusk na to pozwalał. Natomiast potem Tusk użył naszej pozycji w Europie, po to, żeby skonsumować to dla siebie prywatnie, przeciwko Polsce. Tusk zdradził polskie interesy” – przekonywał europoseł. Pytany, dlaczego startował na stanowisko przewodniczącego Rady Europejskiej przeciwko Tuskowi, odparł: „Byłem wściekły, że używa członkostwa w UE przeciwko Polsce”. „Bez niego, bez jego pomocy i zakulisowych machinacji nie byłoby art. 7 i całej akcji zniesławiania Polski. Bylibyśmy w dużo lepszej formie, jeśli chodzi o wizerunek i o pozycję (...) Bardzo zaszkodził Polsce” – ocenił Saryusz-Wolski. Jego zdaniem, Tusk – osłabiając pozycję polskiego rządu przy udziale Komisji Europejskiej – zwiększa swoje szanse na powrót do kraju i wygranie wyborów prezydenckich. Zadeklarował, że zawsze będzie stawał na drodze Tuskowi. – Tam, gdzie tylko można. Jestem nemezis Tuska - taka rola mi przypadła – dodał kandydat PiS do PE.",,
Edyta Bielak-Jomaa będzie nowym Generalnym Inspektorem Ochrony Danych Osobowych,"Dr Edyta Bielak-Jomaa będzie nowym Generalnym Inspektorem Ochrony Danych Osobowych - zdecydował w czwartek Sejm. Za jej kandydaturą, zgłoszoną przez PO, głosowało 236 posłów. Większość bezwzględna wynosiła 214 głosów. Zgłoszony przez posłów SLD i niezrzeszonych Sylweriusz Marcin Królak uzyskał 39 głosów.","Bielak-Jomaa została poparta przez PO i niemal cały PSL, Królak miał poparcie SLD. PiS i Zjednoczona Prawica w całości były przeciw obojgu kandydatom. Wybór między kandydatami przy pomocy systemu elektronicznego sprawił posłomwyraźne trudności. Marszałek Radosław Sikorski musiał zarządzić reasumpcjęgłosowania.Na wybór nowego GIODO musi się jeszcze zgodzić Senat. Kim jest Bielak-Jomaa?Dr Bielak-Jomaa jest prawniczką, adiunktem w katedrze prawa pracy na Wydziale Prawa i Administracji Uniwersytetu Łódzkiego; od 2012 r. jest tam kierownikiem Podyplomowych Studiów Ochrony Danych Osobowych. Wykłada prawo pracy, problematykę migracji zarobkowych, bezrobocia i prawa socjalnego oraz europejskie prawo socjalne. Jest autorką prac z zakresu ochrony i zasad przetwarzania danych osobowych. Organizowała konferencje naukowe, m.in. na temat danych medycznych, danych w działalności Kościołów i związków wyznaniowych oraz ochrony danych w kontekście pracy dziennikarzy.Pokonany w głosowaniu Sylweriusz Marcin Królak to radca prawny, od 2005 r.członek Trybunału Stanu. W latach 2001-05 był wiceministrem sprawiedliwości.Do 1997 r. pracował w MSZ, gdzie m.in. pełnił funkcje konsula generalnego iradcy ambasady w Moskwie. Później był m.in. zastępcą dyrektora Biura Prawa iUstroju w Kancelarii Prezydenta. Jest starszym partnerem zarządzającym wkancelarii Królak i Wspólnicy. Poprzedni GIODO odwołanyPoprzedni GIODO dr Wojciech Wiewiórowski został odwołany w grudniu 2014 r. po złożeniu rezygnacji w związku z objęciem stanowiska zastępcy Europejskiego Inspektora Ochrony Danych.",,
"„Wrocław jak matriks, Sutryk oznacza kontynuację tego, co najsłabsze w rządach Dutkiewicza”","Kandydatka Zjednoczonej Prawicy na prezydenta Wrocławia Mirosława Stachowiak-Różecka skrytykowała Jacka Sutryka, kandydata Platformy Obywatelskiej i Nowoczesnej. Jej zdaniem polityk uosabia wszystko, co najgorsze w rządach Rafała Dutkiewicza, obecnego włodarza miasta. Jako przykład podaje politykę społeczną wrocławskiego ratusza.","– Niestety, Jacek Sutryk oznacza kontynuację tego, co było najsłabsze w rządach Rafała Dutkiewicza. Jest to m.in. polityka społeczna, za którą odpowiada jako dyrektor departamentu spraw społecznych – stwierdza w rozmowie z „Rzeczpospolitą” Stachowiak-Różecka.                               Jednocześnie kandydatka Zjednoczonej Prawicy podkreśla, że Sutryk przez kilka lat nie zrobił nic w kwestiach    społecznych, choć miał taką możliwość. Stachowiak-Różecka uważa, że Sutryk powinien przeprosić wrocławian za brak zainteresowania sprawami mieszkańców. – Za każdym razem, kiedy mówi „trzeba coś zmienić” albo „należy zrobić”, powinien dodać „przepraszam, że przez lata nie zrobiłem, nie zmieniłem” – mówi kandydatka ZP.                              Mirosława Stachowiak-Różecka ocenia też 16-letnie rządy we Wrocławiu Rafała Dutkiewicza. Z jednej strony docenia wyeksponowanie Starówki czy rewitalizację kilku obszarów miejskich. – Mamy rozpoznawalne miasto z piękną Starówką. Choć warto zaznaczyć, że część kluczowych tematów zapoczątkował Bogdan Zdrojewski. Wiele takich inicjatyw jak rewitalizacja Nadodrza czy początki rewitalizacji Przedmieścia Oławskiego są godne pochwały i kontynuacji – podkreśla kandydatka Zjednoczonej Prawicy.                               Jednak z drugiej strony, według niej, cieniem na tej prezydenturze kładzie się pozostawienie rozwoju miasta inwestorom i brak strategii komunikacyjnej. – Pomniki ery Dutkiewicza będą balastem dla budżetu, a pozostawienie rozwoju miasta na łasce i niełasce inwestorów, bez planu i strategii komunikacyjnej, bez rozwoju sieci placówek oświatowych, przedszkolnych i żłobkowych, kładzie się cieniem na tych 16 latach – stwierdza. Porównuje też Wrocław do matriksa. – Z jednej strony mamy wielkie, naprawdę światowe inicjatywy, budynki, imprezy. Mówi się o naszym miejscu w Europie, porównuje do zachodnich zamożnych miast. A z drugiej, codzienna walka w korkach, jazda wysokopodłogowym i często psującym się tramwajem – dodaje.",,
Sprawa ppłk Miłosza wraca na wokandę,"Zażaleniem złożonym przez  prokuraturę na wyrok w sprawie podpułkownika Marka Miłosza  zajmie się dziś Sąd  Apelacyjny w Warszawie. W marcu pilot, oskarżony o umyślne sprowadzenie ryzyka katastrofy i nieumyślne spowodowanie wypadku śmigłowca, na pokładzie którego był ówczesny premier Leszek Miller, został przez Wojskowy Sąd Okręgowy uniewinniony.","W grudniu 2003 roku śmigłowiec Mi-8 z 36. specjalnego pułku lotnictwa transportowego z premierem Leszkiem Millerem na pokładzie rozbił się w lesie pod Piasecznem. Tylko brawurowy manewr pilota, który za pomocą autorotacji złagodził skutki uderzenia o ziemię, udało się uniknąć większej tragedii i wszyscy przeżyli wypadek. Tuż po wypadku śmigłowca ówczesny premier Leszek Miller powiedział, że jeśli miały znów lecieć z podpułkownikiem Miłoszem, to zrobiłby to bez wahania.  – Zawdzięczam Miłoszowi życie –  mówił wielokrotnie premier. Po siedmiu latach procesu – w marcu tego roku – sąd wojskowy  wydał wyrok uniewinniający podpułkownika Miłosza.  – Zgromadzony w sprawie materiał dowodowy, po jego rozważnej ocenie, nie pozwolił przypisać oskarżonemu zawinienia całej sytuacji i jej następstw –  powiedział w ustnym uzasadnieniu orzeczenia sędzia Mirosław Kolankowski. Podkreślił, że należy całą sprawę oceniać na podstawie wiedzy pilota w trakcie lotu, a nie późniejszych ekspertyz i wiadomości.Sąd uznał, że ppłk Miłosz miał prawo nie wiedzieć o niekorzystnych warunkach pogodowych panujących 4 grudnia 2003 r. wokół Warszawy. Mówiła o tym cywilna prognoza meteo, ale oskarżony nie miał do niej dostępu, bo korzystał z wojskowej, która nie ostrzegała przed możliwością oblodzenia.Właśnie oblodzenie spowodowało wyłączenie pracy silników maszyny i konieczność awaryjnego lądowania. Sąd ustalił też, że załoga w czasie lotu sprawdzała temperaturę, a jej odczyty nie rodziły konieczności włączania instalacji przeciwoblodzeniowej.  – Oskarżony nie wiedział jednak, że termometr ma błąd pomiaru plus minus trzy stopnie Celsjusza  –  podkreślił sąd.Tymczasem prokuratura twierdzi, że pilot pośrednio przyczynił się do katastrofy, ponieważ odpowiednio wcześniej nie włączył systemu antyoblodzeniowego. Stosowny wniosek w tej sprawie trafił do warszawskiego Sądu Apelacyjnego.W podobnych warunkach atmosferycznych rozbił się identyczny śmigłowiec w Czechach w 2001 roku. Na pokładzie było 12 pasażerów – w tym amerykański kosmonauta Eugene Cernan  –   człowiek, który chodził po Księżycu. Czeski pilot wykonał wtedy podobny manewr jak podpułkownik Miłosz – autorotację. Wtedy też nikomu nic poważnego się nie stało, a sąd nie dopatrzył się winy pilota.",,
Papież Franciszek odwiedzi w kwietniu Lesbos,"Jeszcze w kwietniu papież Franciszek ma pojechać na grecką wyspę Lesbos, na którą w dużej mierze udają się imigranci przedostający się z Turcji – podały greckie media. Rząd w Atenach potwierdził tę informację.","Magazyn „Protothema” podał, że 14 albo 15 kwietnia Ojciec Święty ma spotkać się na wyspie z patriarchą ekumenicznym Konstantynopola Bartłomiejem I oraz porozmawiać z mieszkańcami i pracownikami centrum dla uchodźców.Inicjatorem papieskiej pielgrzymki jest kierownicze gremium Kościoła prawosławnego Grecji z arcybiskupem Aten Hieronimem II., który ma także uczestniczyć w spotkaniu. Rzecznik Watykanu, ks. Federico Lombardi nie potwierdził ani nie zaprzeczył tej informacji, ale greckie źródła rządowe potwierdziły, że wizyta faktycznie dojdzie do skutku.Wspólna modlitwa„Protothema” twierdzi, że Bartłomiej I i Franciszek mają we wspólnym orędziu wskazać na bardzo trudną sytuację uchodźców w rejonie Morza Śródziemnego. W planach ma być także modlitwa w intencji wszystkich ludzi, którzy w trakcie przeprawy do Europy utopili się.Zwierzchnik Kościoła Katolickiego jest wrażliwy na los imigrantów. 8 lipca 2013 roku Franciszek, w kilka miesięcy po wyborze na papieża, odwiedził włoską wyspę Lampedusę, na którą tłumnie przybywali wówczas uchodźcy przeprawiający się z północnej Afryki.",,
Przedstawiciele Pentagonu przyjadą do Warszawy na rozmowy o „Forcie Trump”,Przedstawiciel Pentagonu spotyka się z w przyszłym tygodniu w Warszawie z przedstawicielami Ministerstwa Obrony Narodowej. Będzie to druga runda rozmów w sprawie „Fortu Trump” – poinformował w sobotę w radiowej Trójce szef Biura Bezpieczeństwa Narodowego Paweł Soloch.,"Jak zaznaczył Soloch, hasło „Fort Trump”, które padło podczas spotkania prezydenta Andrzeja Dudy z prezydentem USA Donaldem Trumpem w Waszyngtonie, zdynamizowało rozmowy polsko-amerykańskie na temat obecności amerykańskich wojsk w Polsce. – W przyszłym tygodniu odbędzie się druga runda rozmów szczegółowych tutaj, w Warszawie. Przyjedzie przedstawiciel Pentagonu i będzie spotykał się z przedstawicielami Ministerstwa Obrony Narodowej (...). Będą też obecni przedstawiciele prezydenta (Dudy – red.) przy tych rozmowach – poinformował Soloch. Dodał, że do spotkania ma dojść w połowie tego tygodnia. – Poczekajmy na rezultaty, ale w naszym przekonaniu sprawy idą w dobrym kierunku – ocenił szef BBN. Jego zdaniem obecność wojsk amerykańskich w Polsce systematycznie wzrasta.",,
Protokół z negocjacji Brexitu wpadł w ręce hakerów,"W cyberataku na niemiecki MSZ hakerom udało się prawdopodobnie wykraść co najmniej sześć dokumentów, w tym protokół z negocjacji warunków wyjścia Wielkiej Brytanii z UE oraz notatki o rozmowach UE z Ukrainą i Białorusią – twierdzi tygodnik „Spiegel”.","Kradzież była prawdopodobnie częścią cyberataku o zasięgu światowym, który dotknął też kraje w Skandynawii, Ameryce Południowej i byłe republiki sowieckie – pisze dpa powołując się na doniesienia medialne.Według własnych informacji dpa za atakiem stoi rosyjska grupa hakerów „Snake” („Wąż”), której eksperci przypisują związki z rosyjskim wywiadem.Z atakiem hakerskim nie miało nic wspólnego wyłączenie systemu dzielenia się danymi osób przybywających do kraju drogą lotniczą, o którym donosił wcześniej „Spiegel” – poinformowało tygodnik niemieckie ministerstwo spraw wewnętrznych. System znajduje się jeszcze w fazie prób – tłumaczy MSW.Zgodnie z dyrektywą UE dotyczącą zwalczania terroryzmu, od maja linie lotnicze będą musiały przekazywać władzom państwowym dane osobowe o każdym pasażerze. Informacje te mają być przechowywane przez pięć lat, a państwa UE będą się nimi w razie potrzeby wymieniać – przypomina dpa.",,
"Premier: Tworzymy standardy, które będą procentowały w przyszłości","– Nie stosujemy taryfy ulgowej, bo przestępstwa musza być traktowane jednakowo, bez względu na to, kto się ich dopuszcza – powiedział premier Mateusz Morawiecki w wywiadzie dla „Dziennika Gazety Prawnej”.","– Człowiek nie jest istota doskonałą. Najważniejsze jednak, jak państwo i jego instytucje reagują w chwili próby. My nie mówimy jak nasi poprzednicy +przykra sprawa, odniosę się do niej w poniedziałek+. Nie reagujemy, jak to działo się w przypadku Amber Gold, przykrywaniem sprawy i jej tuszowaniem – podkreślił premier. – Nie stosujemy taryfy ulgowej, bo nieprawidłowości, przestępstwa muszą być traktowane jednakowo – bez względu na to, kto się ich dopuszcza – zaznaczył Mateusz Morawiecki.Szef rządu był pytany m.in. o sprawę Komisji Nadzoru Finansowego oraz o sytuację, w której został nagrany jej ówczesny szef Marek Ch. Według „Gazety Wyborczej”, Marek Ch. miał zaoferować Leszkowi Czarneckiemu przychylność dla Getin Noble Banku w zamian za około 40 mln zł. Rozmowę - jednak bez wypowiedzi Ch. odnośnie kwoty – nagrał Czarnecki. Informacja odnośnie kwoty miała zostać przekazana na kartce, na której zapisano 1 proc.Według Mateusza Morawieckiego, sposób, w jaki były przewodniczący KNF prowadził tę rozmowę, „absolutnie dyskwalifikuje go jako urzędnika państwowego”, ale „ten jeden procent, te mityczne ileś milionów złotych, to już są interpretacje”, które będą wyjaśniane przez służby i prokuraturę.– Jak tylko sprawa z udziałem szefa KNF ujrzała światło dzienne, skierowałem stosowne sygnały do właściwych instytucji z prośbą o sprawdzenie, a samego szefa KNF wezwałem do siebie z drugiego końca świata na wyjaśnienia. W drodze na spotkanie sam podał się do dymisji. I słusznie. Dziś mamy już nowego przewodniczącego KNF – powiedział Mateusz Morawiecki. „Sprawa musi być dogłębnie wyjaśniona” Premier był pytany również o to, czy zgadza się z twierdzeniem prokuratora krajowego Bogdana Święczkowskiego, że „prawdziwą aferą KNF jest historia zatrzymanych członków jej poprzedniego kierownictwa”, którzy „podobno nie dopilnowali przekrętów w SKOK Wołomin”.– SKOK Wołomin to jedno z największych oszustw w sektorze bankowym ostatniego dziesięciolecia. Sprawa musi być dogłębnie wyjaśniona – odparł Morawiecki. Z kolei na pytanie o to, co sądzi o Leszku Czarneckim odpowiedział, że nie zna go „zupełnie”.Szef rządu dodał, że stoi na stanowisku, że podejmując się służby publicznej „nie robi się tego dla pieniędzy, tylko dla naprawy państwa polskiego”. Zaznaczył także, że w Polsce tworzone są standardy działania państwa, które będą procentowały w przyszłości.– Natomiast człowiek jest tylko człowiekiem, widzimy także w skali międzynarodowej, jak upadają wielkie nazwiska. Zawsze mogą znaleźć się osoby, które się pogubią, które się skuszą. Ale my takich przypadków w swoich szeregach nie tolerujemy – podkreślił. Publikacja gazety  „Gazeta Wyborcza” napisała 13 listopada że w marcu 2018 r. ówczesny przewodniczący KNF Marek Ch. zaoferował Leszkowi Czarneckiemu przychylność dla Getin Noble Banku w zamian za około 40 mln zł – miało to być wynagrodzenie dla wskazanego przez szefa KNF prawnika. Czarnecki nagrał rozmowę, jednak w nagraniu nie znalazła się wypowiedź Ch. o tej kwocie. Według biznesmana Ch. miał mu pokazać kartkę, na której zapisał 1 proc., co według „Wyborczej” miało stanowić część wartości Getin Noble Banku „powiązaną z wynikiem banku”.Adwokat miliardera mec. Roman Giertych przyznał, że słynnej kartki z jednym procentem nie ma, ale – jak przekonywał – jest inny sposób na udowodnienie tego, że istniała. – Pan Czarnecki jest gotowy poddać się badaniu wariograficznemu – powiedział RMF Giertych.Po artykule w „GW” Marek Ch. złożył dymisję, a premier ją przyjął. O wszczęciu śledztwa informował prokurator generalny Zbigniew Ziobro. Jako wstępną kwalifikację prawną przyjęto z art. 231 par. 2 Kodeksu karnego – przekroczenie przez funkcjonariusza publicznego uprawnień celem osiągnięcia korzyści majątkowej przez osobę trzecią. Śledztwo prowadzi śląski wydział zamiejscowy Prokuratury Krajowej. „Czułem się Wokulskim” – Praca w biznesie pozwoliła mi od strony praktycznej obserwować działania mechanizmów gospodarczych, skutki oddziaływania regulacji lub ich braku. Chciałem jak najgłębiej wniknąć w te mechanizmy. Bank pozwala z bliska poznać mikro- i makroekonomię, regulacje, rynek hipoteczny, potrzeby i problemy firm i ludzi – powiedział w wywiadzie premier Mateusz Morawiecki.Szef rządu wspominał czasy, kiedy studiował we Wrocławiu MBA, gdzie wykładali dawni doradcy Reagana. – Byłem wtedy nim zachwycony, chociaż bardziej jako politykiem niż twórcą strategii  ekonomicznej. Rozmawialiśmy z dawnymi doradcami Reagana, oni narzekali, że jako prezydent  zadłużył państwo  – podkreślił.Jak dodał, w Polsce na początku lat 90. wszystko kulało i w skali mikro- i makro.  – Wielu ludziom, w tym mnie, oczy otwierały się coraz szerzej, kiedy patrzyłem jak pod płaszczykiem haseł wolnego rynku następuje uwłaszczenie postkomunistów osób dokooptowanych do systemu III RP – przypomniał.   Premier wspominał także dzieciństwo i wczesną młodość. Od 11.  roku życia drukował „Biuletyn Dolnośląski”. Potem była batalia o wolność w stanie wojennym. – Farba drukarska, starcia uliczne, koktajle Mołotowa, wreszcie publicystyka i walka takim orężem, jakiego się komuna bała: wolnym słowem – powiedział premier.   Szef rządu mówił także o tym, jak wszedł w świat korporacji. – Chciałem mieć możliwość uprawiania kawałka rzeczywistości – zaznaczył.Na pytanie, czy był Wallenrodem, odparł, że „jeśli już, to czuł się Wokulskim”. Podkreślił, że Polska się zmieniła. – To nie był żaden wallenrodyzm. To było przejście od romantyzmu do pozytywizmu.  No i nie demonizujmy sektora bankowego. Z biegiem lat zmieniał się w większej części na lepsze”.",,
W Kanadzie znikają kościoły i inne budynki o charakterze religijnym,"Około 9 tys. kościołów i innych świątyń zniknie w ciągu najbliższych 10 lat w Kanadzie – obliczyły organizacje zajmujące się zabytkami. Zwracają uwagę, że w kanadyjskiej tradycji kościoły to nie tylko miejsca kultu religijnego.","W Kanadzie przeprowadzane jest badanie opinii publicznej ""Przestrzenie dla społeczności w miejscach kultu"". Wśród organizatorów badania jest stolica Ontario, Toronto, jak i organizacje charytatywne i kulturalne. Badanie ma odpowiedzieć na pytanie, jak wykorzystywane są kościoły, kaplice, synagogi, meczety i inne budynki o charakterze religijnym. Chodzi o to, by dowieść, jak istotna jest rola kulturowa takich budynków.     Kanada staje się coraz bardziej świeckim krajem. W 2011 r. 67,3 proc. Kanadyjczyków było związanych z jedną z religii chrześcijańskich.  23,9 proc. nie miało żadnych afiliacji religijnych, co oznaczało wzrost z 16,5 proc. w  stosunku do 2001 r. Pozostałe kilka procent stanowią wyznawcy innych religii. Wiele opustoszałych kościołów jest kupowanych przez deweloperów, którzy, utrzymując kształt architektoniczny, przekształcają budynki świątyń w lofty.",,
"Sobolewski: Liczymy, że dymisja Banasia nastąpi na początku przyszłego tygodnia","Liczymy, że dymisja prezesa NIK Mariana Banasia nastąpi na początku przyszłego tygodnia; jeśli nie, to na początku przyszłego tygodnia podejmiemy działania legislacyjne – powiedział w piątek szef Komitetu Wykonawczego PiS Krzysztof Sobolewski.","Sobolewski był pytany w popołudniowej rozmowie w radiu RMF FM, do kiedy PiS czeka na dymisję prezesa NIK. – Nie ma jakiegoś terminu, z którym będziemy wiązać kolejne działania. (..) Liczymy, że nastąpi to na początku przyszłego tygodnia. Jeśli jednak nie będzie tej refleksji ze strony pana prezesa Banasia, to na początku przyszłego tygodnia podejmiemy kolejne działania, ale to już będą działania legislacyjne – zapowiedział Sobolewski. Pytany, czy prezes PiS Jarosław Kaczyński poznał raport CBA dotyczący Banasia, odpowiedział, że nie ma takiej wiedzy. – Nie sądzę, żeby prezes poznał ten raport – dodał. Odnosząc się do czwartkowego spotkania szefa NIK z prezesem PiS powiedział, że nie był jego uczestnikiem, ale – jak dodał – spotkanie to nie dobyło się w warszawskiej siedzibie partii przy ul. Nowogrodzkiej. – Mówiliśmy, że w kwestii pana prezesa Banasia podejmiemy decyzję, kiedy postępowanie CBA zakończy się raportem, który zostanie przedstawiony panu premierowi. W momencie, gdy (Banaś) był powoływany na szefa NIK tych zarzutów nie było ani nie było raportu, była kontrola. Nikt nie mógł przypuszczać, że będą takie, a nie inne okoliczności, jak w tej chwili – wyjaśnił Sobolewski. Podkreślił, że jeśli Banaś nie poda się do dymisji, to na początku przyszłego tygodnia zostaną podjęte działania legislacyjne, jednak nie będą one dotyczyły zmiany konstytucji. Zaprzeczył także, by brany pod uwagę był wariant uchylenia ważności wyboru prezesa NIK uchwałą Sejmu. Sobolewski pytany, czy PiS popełnił błąd wskazując Banasia na szefa NIK odpowiedział: „Z perspektywy czasu nie można powiedzieć, że była to fortunna decyzja”. Centralne Biuro Antykorupcyjne skierowało do prokuratury zawiadomienie o możliwości popełnienia przestępstwa przez Banasia, co jest wynikiem kontroli jego oświadczeń majątkowych. Wcześniej w piątek premier Mateusz Morawiecki mówił, iż zapoznał się z raportem CBA w sprawie szefa NIK i doszedł do przekonania, że wnioski z niego płynące powinny skłonić Banasia do podania się do dymisji. Morawiecki ocenił też, że Banaś poda się do dymisji w piątek. – Jeśli tak się nie stanie, mamy plan B – zaznaczył premier. W piątek na stronach NIK pojawiło się oświadczenie, iż nie zapadła decyzja o tym, by Banaś podał się do dymisji. Wieczorem sam prezes NIK oświadczył: „to dobrze, iż prokuratura oraz – ewentualnie – niezawisły sąd zajmą się sprawą i skrupulatnie wyjaśnią wszystkie wątpliwości”. – Już dzisiaj jednak muszę kategorycznie zaprzeczyć zarzutom, że zatajałem swój stan majątkowy i mam nieudokumentowane źródła dochodów – zapewnił szef Najwyższej Izby Kontroli. Zadeklarował, że jest gotowy do składania wszelkich wyjaśnień i ze spokojem czeka na finał sprawy. Zgodnie z ustawą o Najwyższej Izbie Kontroli, Sejm odwołuje prezesa NIK, jeżeli: zrzekł się on stanowiska; izba uzna, że stał się on trwale niezdolny do pełnienia obowiązków na skutek choroby; został on skazany prawomocnym wyrokiem sądu za popełnienie przestępstwa; złożył on niezgodne z prawdą oświadczenie lustracyjne, stwierdzone prawomocnym orzeczeniem sądu. Odwołanie prezesa NIK może też nastąpić, jeśli Trybunał Stanu orzekł w stosunku do niego zakaz zajmowania kierowniczych stanowisk lub pełnienia funkcji związanych ze szczególną odpowiedzialnością w organach państwowych.",,
Olga Tokarczuk przekazała replikę Nagrody Nobla na aukcję WOŚP,"Olga Tokarczuk, laureatka literackiego Nobla za 2018 rok, przekazała replikę medalu noblowskiego na aukcję charytatywną Wielkiej Orkiestry Świątecznej Pomocy – poinformowała o tym w filmie opublikowanym w mediach społecznościowych. Podarowana kopia jest jedną z trzech wykonanych w zakładzie Svenska Medalj w Eskilstunie w Szwecji. Replikę ręcznie wykonano z brązu, a następnie pokryto złotem.","Replikę Nagrody Nobla przekazała na ręce Jerzego Owsiaka, założyciela WOŚP.   – Chciałabym, żeby (medal – red.) przyczynił się do tego wszystkiego, co robicie. Jestem szczęśliwa, że mogę to zrobić – powiedziała noblistka.",,
Marcinkiewicz doradza Polakom na nowy rok: Jeść owoce i uprawiać seks,"Były premier Kazimierz Marcinkiewicz doradza, jak dbać o zdrowie i formę. – Zamiast słodyczy jeść owoce. Zamiast oglądać seriale, chodzić z rodziną na spacery albo biegać – powiedział polityk. Na koniec zachęcił: „przed snem kochać się”.","Marcinkiewicz w rozmowie z „Faktem” zachęcił Polaków, by przed snem uprawiali seks. – Jedzenie należy kończyć o 20, a przed snem czytać książki Tokarczuk albo kochać się – powiedział.   Dalej przestrzegał przed jedzeniem niezdrowych posiłków. – Mięso jeść raz w tygodniu i być dobrym dla wszystkich, bo życie ma się tylko jedno! – wskazał.  Tabloid podkreśla, że Marcinkiewicz ma „bogate plany” na 2020 rok. „Zamierza brać udział w maratonach i triathlonach, trenować jogę, zwłaszcza siadanie w pozycji kwiatu lotosu i stanie na głowie bez podpórki. Chce też doskonalić inne umiejętności: szlifować język rosyjski i nauczyć się przyrządzania sushi oraz dań tajskich” – czytamy.",,
"Terlecki: Jesteśmy trochę zaskoczeni, że „Gazeta Wyborcza” publikuje laurkę naszego lidera","– Dożyliśmy czasów, że z ust prezesa słyszymy, że wszystko musi odbywać się zgodnie z prawem, i z tego kręcona jest afera. Parafrazując to, co funkcjonuje w internecie, mogę powiedzieć: ja cię nie mogę – mówiła podczas briefingu prasowego w Sejmie rzeczniczka PiS Beata Mazurek. – Nie wiemy, czy „Gazeta Wyborcza” zmienia linię polityczną – mówił z kolei wicemarszałek Sejmu Ryszard Terlecki, szef klubu PiS.","„Gazeta Wyborcza” opublikowała stenogram nagrania rozmowy z lipca 2018 r. m.in. prezesa PiS Jarosława Kaczyńskiego oraz austriackiego biznesmena Geralda Birgfellnera, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna.– Tekst „Gazety Wyborczej”, który miał uderzyć w PiS, okazał się niewypałem – powiedziała rzeczniczka PiS Beata Mazurek. Jej zdaniem w publikacji nie ma cienia dowodu na jakiekolwiek bezprawne działania polityków PiS. – Najważniejszym aspektem tej rozmowy w naszej ocenie są słowa prezesa PiS o politykach Platformy Obywatelskiej - Hannie Gronkiewicz-Waltz oraz Marcinie Kierwińskim - którzy odgrażali się, że nigdy nie pozwolą spółce na tę inwestycję. To właśnie jest łamanie prawa. Ten i tylko ten fragment nagrania nadaje się do prokuratury – zaznaczyła.– Te rozmowy pokazują, że prezes Kaczyński jest absolutnie człowiekiem uczciwym. Ta próba ataku „GW” na prezesa Jarosława Kaczyńskiego to kolejna odsłona wojny, jaką to środowisko prowadzi z Prawem i Sprawiedliwością i jego liderem od wielu lat. Przy tej okazji widać, że nie zważa przy tym na fakty – dodała.Jak stwierdziła rzeczniczka PiS, „dożyliśmy czasów, że z ust prezesa słyszymy, że wszystko musi odbyć się zgodnie z prawem, i z tego kręcona jest afera”. – Parafrazując to, co funkcjonuje w internecie, mogę powiedzieć: ja cię nie mogę – mówiła.",,
"Boris Johnson: Jestem pewien, że posłowie poprą porozumienie","Brytyjski premier Boris Johnson powtórzył w czwartek wieczorem w Brukseli, że jest pewien zaaprobowania przez Izbę Gmin porozumienia o warunkach wyjścia z Unii Europejskiej, które zostało osiągnięte na szczycie UE.","– Jestem przekonany, że kiedy moi koledzy w parlamencie przeanalizują to porozumienie, będą chcieli je poprzeć w sobotę, a następnie w kolejne dni – mówił Johnson na konferencji prasowej w Brukseli. – To jest, jak mówię, bardzo dobra okazja, aby posłowie z całej Izby Gmin zrealizowali demokratycznie wyrażoną wolę ludzi, do czego wielokrotnie już wzywaliśmy, i dokończyli sprawę brexitu. Nie wydaje mi się, aby istniały jakiekolwiek argumenty przemawiające za opóźnieniem. Powinniśmy to załatwić do 31 października – przekonywał. Szef brytyjskiego rządu wyraził przekonanie, że uzgodnione w czwartek porozumienie jest dobre nie tylko dla Wielkiej Brytanii, ale także dla UE. Natomiast zapytany, czy uważa, że porozumienie pozwoli załagodzić podziały w Wielkiej Brytanii powstałe wskutek brexitu, odparł: „Myślę, że odpowiedź brzmi, że tak się stanie, bo umożliwi nam pozostawienie tego procesu za nami, zebranie się i skupienie się na budowie nowego partnerstwa przez kanał La Manche”. W czwartek przed południem brytyjscy i unijni negocjatorzy osiągnęli kompromis w najbardziej spornej kwestii – granicy między Irlandią Północną a Irlandią, po czym na szczycie w Brukseli przywódcy UE wyrazili zgodę na formalne zawarcie porozumienia. W sobotę nad zatwierdzeniem porozumienia głosować będzie brytyjska Izba Gmin. Jeśli posłowie je poprą, po ratyfikacji umowy Wielka Brytania będzie mogła wyjść z UE 31 października. Jeśli Izba Gmin go nie poprze i nie wyrazi zgody na brexit bez umowy, Johnson będzie zobligowany do tego, by zwrócić się do Brukseli o kolejne przesunięcie terminu – do 31 stycznia 2020 r. Parlamentarna arytmetyka wskazuje, że Johnsonowi może być trudno o uzyskanie poparcia dla umowy, bo głosowanie przeciw zapowiedziała cała opozycja, a do umowy zastrzeżenia ma także północnoirlandzka Demokratyczna Partia Unionistów (DUP), która wspiera mniejszościowy rząd konserwatystów.",,
"Lewicy przeszkadza krzyż w Sejmie, choinki nie. „To świecki zwyczaj, pochodzi z Niemiec”","Szefowa komisji polityki społecznej i rodziny Magdalena Biejat uważa, że krzyż nie powinien wisieć w Sejmie. Jej koledzy i koleżanki z Lewicy są podobnego zdania. – Miejsca świeckie są miejscami świeckimi i w takich miejscach nie powinno być symboli religijnych – powiedziała portalowi tvp.info posłanka Lewicy Joanna Scheuring-Wielgus. Czy Lewicy przeszkadzają też choinki? – Choinki nie są religijne, choinki są świeckie. Przypomnę, że ta tradycja przychodzi z Niemiec – odparła parlamentarzystka.","Przypomnieliśmy posłance, że choinki są związane z tradycją świąt Bożego Narodzenia (zwyczaj przystrajania drzewek w grudniu upowszechnił się w XVI wieku m.in. za sprawą nauczania Marcina Lutra). – Porozmawiajmy o życzeniach na święta. Już nic więcej nie powiem, bo zerwaliście umowę – odpowiedziała Scheuring-Wielgus, która myślała, że będzie rozmawiać jedynie na tematy świąteczne, a nie dotyczące bieżącej polityki. – Nie uważam, że to jest dobre miejsce na krzyż. W Sejmie mamy osoby różnych wyznań; mamy osoby, które są niewierzące. Sejm jest przestrzenią publiczną, miejscem stanowienia prawa dla wszystkich obywateli. Uważam, że krzyża w takim miejscu być nie powinno – mówiła w rozmowie z Gazeta.pl Magdalena Biejat z Lewicy.  Zaskoczenia nie kryją politycy Prawa i Sprawiedliwości. Zdaniem Jana Kanthaka Lewica powinna zajmować się sprawami społecznymi, w tym poprawą losu biednych ludzi. – Janusz Palikot zapowiadał, że krzyż zniknie, a to Janusz Palikot zniknął z Sejmu. To taka przestroga dla pani Biejat. Mamy nadzieję, że w najbliższym czasie zniknie też z funkcji przewodniczącej komisji rodziny – stwierdził poseł PiS. – Janusz Palikot zniknął z innych powodów. Nie dlatego, że chciał zdjąć krzyż – odpowiedział na takie sugestie poseł Lewicy Andrzej Rozenek, kiedyś rzecznik prasowy Ruchu Palikota. Parlamentarzysta przekonywał, że obecność krzyża na sali plenarnej jest sprzeczna z konstytucją. – Traktujmy poważnie artykuł 25. Tam jest wyraźnie napisane: autonomia państwa i Kościoła. Na czym ona polega? Nikt nie oczekuje, żeby w kościele wieszać symbole państwowe i nikt nie oczekuje, żeby w miejscach takich, jak Sejm wieszać symbole religijne – stwierdził Rozenek, który zastrzegł, że mimo tej opinii, Lewica nie będzie zdejmować krzyża. – To temat zastępczy. Szukanie pola do awantury. Po moim trupie. Żadnego zdjęcia krzyża nie będzie z sali plenarnej. Nie będę oczywiście reagował fizycznie, ale ta dyskusja jest zupełnie niepotrzebna. To żenujące. Dopóki Lewica nie rządzi, takiej decyzji nie będzie w parlamencie – mówił nam poseł PiS Jacek Ozdoba. Czy krzyż powinien wisieć w Sejmie? – Przyzwyczaiłem się do jego obecności, ale pamiętajmy, że tryb zawieszenia tego krzyża był bez zgody marszałka. Są jednak sprawy ważniejsze w tej chwili. Kwestia ochrony zdrowia, seniorów, niedopinającego się budżetu na 2020 rok. Miałem nadzieję, że z takimi postulatami Lewica przyszła do Sejmu, a jak widać zajmuje się końcówkami feministycznymi albo też symbolami religijnymi – stwierdził poseł KO Michał Szczerba. Do poruszonego przez posłankę Biejat tematu obecności krzyża w Sejmie odniósł się też Janusz Korwin-Mikke. – Nie wiem, co Lewica i ateiści chcieliby tam jeszcze umieścić. Może gwiazdę Dawida, półksiężyc, sierp i młot. Nie mam pojęcia, czy walka z krzyżem rozwiąże problemy, które są w Polsce – powiedział poseł Konfederacji. Szef klubu parlamentarnego Lewicy Krzysztof Gawkowski uważa, że jest alternatywa dla krzyża. – (Albo – red.) Wszystkie elementy, każdej wiary powinny mieć miejsce na sali plenarnej, albo powinna być sala plenarna wolna od jakichkolwiek elementów. Polska jest krajem, w którym w konstytucji jest zapisany rozdział państwa i Kościoła i powinniśmy tego przestrzegać – wyjaśnił Gawkowski. Poseł Lewicy Krzysztof Śmiszek nie wykluczył, że jego klub parlamentarny skieruje pismo do marszałek Sejmu Elżbiety Witek, aby rozważyła zapewnienie neutralności światopoglądowej na terenie Sejmu.  –  Albo traktujemy wszystkich równo i wieszamy wszystkie inne symbole religijne, albo musimy się zastanowić jak zapewnić inaczej neutralność światopoglądową państwa – stwierdził Śmiszek. Pytany, czy w Sejmie powinna być eksponowana np. tęczowa flaga zapewnił, że „na razie mówimy jedynie o religiach”.",,
Trump pozwał władze stanowe. W tle zeznania podatkowe prezydenta,Prezydent USA Donald Trump i Partia Republikańska pozwali władze Kalifornii do sądu w związku z uchwaleniem przez ten stan ustawy zobowiązującej kandydatów do prezydentury do ujawnienia swoich zeznań podatkowych. Trump konsekwentnie odmawia ujawnienia swoich.,"Ustawa, którą podpisał gubernator Kalifornii Gavin Newsom (z Partii Demokratycznej), precyzuje, że kandydaci, którzy nie ujawnią zeznań, nie będą mogli brać udziału w prawyborach. Nie zabrania ona im jednak udziału w późniejszym głosowaniu w dniu właściwych wyborów.W pozwie wniesionym do sądu federalnego Trump i Partia Republikańska utrzymują, że ustawa jest sprzeczna z konstytucją bowiem wprowadza dodatkowy warunek, od którego zależy dopuszczenie kandydata do procesu wyborczego.  Kalifornia jest pierwszym stanem, który uchwalił taką ustawę. Inne rządzone przez Demokratów stany podejmowały już takie próby. „Oczywisty atak”W pozwie wniesionym przez Krajowy Komitet Partii Republikańskiej stwierdzono, że ustawa jest „oczywistym atakiem politycznym na urzędującego prezydenta Stanów Zjednoczonych” oraz, że „w sposób bezpośredni” zmniejsza jego szanse uzyskania republikańskiej nominacji do najwyższego urzędu w państwie.W drugim pozwie wniesionym przez sztab wyborczy Trumpa zawarty jest argument, że poszczególne stany nie mają prawa uchwalania dodatkowych warunków uzależniających dopuszczenie kandydata do udziału w wyborach, poza zawartych w konstytucji.",,
Srebrnousty Waldemar,"– Jesteśmy po zielonej stronie mocy – powiedział po wyborach samorządowych wicepremier Waldemar Pawlak. Ta wypowiedź dała mu zwycięstwo w plebiscycie Srebrne Usta 2010, czyli konkursie radiowej Trójki na najbardziej zaskakującą i zabawną wypowiedź osoby z polskiej sceny politycznej. Nagrody wręczono już 15. raz.","– Żółta kartka dla wszystkich kłótników, bo taki jest wynik tego głosowania. Czerwona z dziką rozkoszą dla pracowni sondażowych, które pomyliły się dramatycznie w przypadku PSL. No i najważniejsze, że jesteśmy po zielonej stronie mocy – to wypowiedź, która zdobyła serca słuchaczy radiowej Trójki w minionym roku. – To oczywiście nawiązanie do kultowych filmów. Pierwszy raz użyłem go w Poznaniu, kiedy Al Gore otrzymał honorowy doktorat Uniwersytetu Adama Mickiewicza. To osoba, która zrobiła bardzo wiele dla promowania ekologicznego myślenia. Ta metafora jest bardzo pojemna i mieściwiele inicjatyw bliskich PSL – mówił wicepremier Pawlak, po odebraniu nagrody. Apel do SekułyDrugie miejsce zajął poseł SLD Bartosz Arłukowicz, za apel do przewodniczącego komisji „hazardowej”, Mirosława Sekuły. – Ja będę do pana apelował, aby pan zaapelował, jako przewodniczący Sekuła, do sprawozdawcy Sekuły, żeby sprawozdawca Sekuła przyjął wniosek przewodniczącego Sekuły – mówił.Trzecie miejsce zajął zaś Wiesław Szczepański, również z SLD. – Pomimo trudnych warunków pogodowych, panujących na terenie prawie całego kraju, mrozów, opadów śniegu, PKP Intercity z powodzeniem i nieprzerwanie prowadzi ruch pociągów, hahaha – śmiał się z mównicy, cytując komunikaty ze strony internetowej PKP.Trójka przyznała jeszcze jedno wyróżnienie Stanisławowi Wrzątkowi. W 2009roku poseł był o włos od zajęcia trzeciego miejsca, dlatego radio zdecydowało się przyznać mu jednak dodatkową nagrodę.Wybierają słuchaczeSrebrne Usta to plebiscyt Programu 3 Polskiego Radia, w którym to słuchaczewybierają najlepsze, niebanalne wypowiedzi polskich polityków. W tym roku o tytuł „Srebrnoustych” rywalizowało dziesięciu: Bartosz Arłukowicz, Andrzej Dera, Jarosław Kaczyński, Beata Kempa, Bronisław Komorowski, Waldemar Pawlak, Franciszek Stefaniuk, Wiesław Szczepański, Donald Tusk oraz Jerzy Wenderlich.Plebiscyt został zainicjowany w 1992 roku przez dziennikarkę Trójki BeatęMichniewicz. Jak  przypominają organizatorzy plebiscytu, obradujący wówczasSejm I kadencji obfitował w osobowości wyróżniające się niebanalnym językiem. Nazwa plebiscytu nawiązuje do przysłowia: „mowa jest srebrem, a milczenie złotem”. Stąd Srebrne Usta, a nie złote.W poprzednich edycjach zdobywcami „Srebrnych Ust” byli między innymi:Władysław Bartoszewski, Renata Beger, Piotr Gadzinowski, Zyta Gilowska,Grzegorz Kołodko, Bronisław Komorowski, Aleksander Kwaśniewski, JanuszKorwin-Mikke, Leszek Miller, Jan Maria Rokita, Nelli Rokita, Donald Tusk iLech Wałęsa.",,
Przestępcy tracą setki milionów. Śledczy coraz skuteczniejsi,"Gotówkę, środki na kontach, wille, udziały w spółkach, a nawet bitcoiny zajęła w tym roku policja podejrzanym o przestępstwa – informuje „Rzeczpospolita”. W pierwszym półroczu wartość zabezpieczonego majątku podwoiła się w porównaniu z analogicznym okresem ubiegłego roku.","Ukryte przez kryminalistów majątki, których dorobili się z przestępstw, są skuteczniej niż kiedyś wyszukiwane i zajmowane na poczet grożących im kar. W pierwszym półroczu 2018 r. wartość zajętego podejrzanym mienia wyniosła 461 mln zł. To o 130 proc. więcej niż w tym samym czasie ubiegłego roku – wynika z danych Komendy Głównej Policji.Od stycznia do czerwca 2017 roku zajęto dobra warte 199 mln zł. W analogicznym okresie tego roku wartość ta wyniosła o ponad 261 mln więcej. Prym, jeżeli chodzi o zajmowanie mienia przestępców, wiedzie CBŚP, które uszczupliło majątki przestępców o 115 mln zł. Dobre wyniki osiągnęły także m.in. śląska, wielkopolska i stołeczna policja. Blisko 80 proc. majątków, na których śledczy położyli rękę, pochodziło z przestępstw gospodarczych, w tym oszustw na VAT czy akcyzowych; pozostałe 20 proc. – przestępstw kryminalnych.",,
Kadra Nawałki wylądowała na Okęciu. Bohaterów Euro witały tłumy,"Tuż przed 16. samolot z kadrą Adama Nawałki wylądował  na lotnisku Chopina w Warszawie. Ubrani w garnitury reprezentanci udali się bezpośrednio do autokaru. Tysiące kibiców powitały ich okrzykami „dziękujemy"".","Polska reprezentacja piłkarska po raz pierwszy w historii wyszła na mistrzostwach Europy z grupy, wygrywając mecze z Ukrainą i Irlandią Północną oraz remisując bezbramkowo z Niemcami. W 1/8 finału polscy piłkarze wygrali ze Szwajcarią w rzutach karnych, by w ćwierćfinale ulec po serii jedenastek Portugalii.Po meczu w Marsylii piłkarze do hotelu w La Baule wrócili dopiero nad ranem. Pierwotnie planowali wrócić do Polski dopiero w sobotę, ale uznali, że nie chcą tak długo zostawać we Francji. „Jesteśmy z wami”Polscy piłkarze ubrani w garnitury udali się bezpośrednio do autokaru. Tłumy kibiców powitały ich okrzykiem „dziękujemy”. Kibice zaczęli gromadzić się w hali warszawskiego lotniska już w ciągu dnia, niektórzy czekali parę godzin na przylot piłkarzy. Co chwila wybuchały spontaniczne przyśpiewki – „Polska, biało-czerwoni”, „Adam Nawałka”, „Jesteśmy z wami” i inne. Odśpiewano także „Mazurka Dąbrowskiego”. Odpadnięcie z Euro 2016 jest dla wielu powodem do smutku, ale pretensji do Polaków raczej nikt nie ma. „Że też akurat na Kubę musiało trafić”– To jest szał. Każdy chce tych piłkarzy dotknąć, zdobyć autograf, zrobić zdjęcie... Wyznaczyliśmy ścieżkę dla zawodników, ale tłum był tak duży, że to przejście robiło się coraz węższe i piłkarze ledwo się zmieścili. Takiego szaleństwa nie było nawet wtedy, gdy reprezentacja siatkarzy wracała ze srebrnym medalem mistrzostw świata w Japonii – ocenił Przybylski. Wprawdzie tuż przed przylotem w szeregi zgromadzonych zaczęło wkradać się zniecierpliwienie, bo samolot spóźnił się o ok. godzinę, ale kibice spędzali czas skandując po kolei nazwiska reprezentantów Polski. Gdy ci weszli w końcu do hali przylotów, zapanowała euforia. Niektórym żal było piłkarza Jakuba Błaszczykowskiego, który nie strzelił rzutu karnego. – Że też akurat na Kubę musiało trafić. Ten chłopak tyle w życiu przeszedł, w ostatnim sezonie tak naprawdę w tej Fiorentinie nie grał, sam się przygotowywał do turnieju i praktycznie nas wprowadził do fazy pucharowej. Mam nadzieję, że się szybko po tym pozbiera – mówił fan biało-czerwonych.",,
Marek Siwiec kandydatem SLD?,"Kierownictwo SLD najprawdopodobniej wystawi w wyborach prezydenckich eurodeputowanego Marka Siwca – dowiedział się nieoficjalnie serwis internetowy tvp.info.  Zastąpi on zmarłego w katastrofie pod Smoleńskiem kandydata lewicy Jerzego Szmajdzińskiego. Lider Sojuszu, Grzegorz Napieralski, który był gościem programu „Minęła Dwudziesta"" w TVP Info, mówił, że decyzja w sprawie kandydata zapadnie po czwartku, czyli po pogrzebie posłanki SLD Izabeli Jarugi-Nowackiej.",,,
Odnaleziono ciało szóstej ofiary lawiny w Apeninach. 23 osoby wciąż poszukiwane,Ratownicy  pracujący na miejscu zejścia lawiny we włoskich Apeninach odnaleźli kolejne ciało. To szósta ofiara środowej tragedii.  Z zawalonego hotelu Rigopiano  w Farindoli udało się dotychczas wydobyć żywych 11 osób.,"Ekipy ratunkowe cały czas przeszukują hotel we włoskich Apeninach, na który w środę, po trzęsieniu ziemi spadła potężna lawina. Na razie udało się uratować 11 osób. Dwie przebywały poza budynkiem, dziewięć wydobyto spod lawiny. Znaleziono sześć  ciał,  a 23 osoby nadal uznawane są za zaginione. Zwały śniegu i gruzu, pod którymi zasypani są ludzie, przeszukuje ponad stu ratowników.  Jak wyliczono, lawina, która uderzyła w hotel Rigopiano, ważyła 20 tysięcy ton. Wcześniej przebyła dwa kilometry, a w momencie uderzenia spadała z prędkością 100 kilometrów na godzinę.",,
ASF u dzika w woj. lubuskim,Pierwszy przypadek afrykańskiego pomoru świń (ASF) wykryto u dzika w woj. lubuskim – poinformował w komunikacie Główny Lekarz Weterynarii. Obecność wirusa u padłego zwierzęcia potwierdziło laboratorium Państwowego Instytutu Weterynaryjnego w Puławach.,"„Uzyskanie dodatnich wyników badania w województwie lubuskim świadczy o odosobnionym przypadku wystąpienia tej choroby u dzików, bez możliwości powiązania epidemiologicznego i geograficznego z dotychczas notowanymi przypadkami ASF na terytorium Polski. Odległość miejsca stwierdzenia ASF w woj. lubuskim od miejsc występowania tej choroby w populacji dzików oraz ognisk u świń wynosi ponad 300 km” – napisano w komunikacie. Dodatni wynik badania w kierunku ASF uzyskano w próbkach pobranych od padłej samicy dzika, znalezionej w dniu 4 listopada 2019 r. w pobliżu drogi nr 325 łączącej miejscowości Sława i Nowa Sól. Zwierzę zginęło w wypadku drogowym. Dzik został znaleziony w miejscu nie objętym ograniczeniami. Główny Inspektorat Weterynarii poinformował, że obecnie „prowadzone są na miejscu działania związane ze zwalczaniem ASF przez właściwe miejscowo organy Inspekcji Weterynaryjnej oraz Wojewódzkie Centrum Zarządzania Kryzysowego (WCZK)”. Główny Lekarz Weterynarii przypomina o konieczności przestrzegania zasad bioasekuracji przez osoby obsługujące świnie, w celu uniknięcia potencjalnej możliwości przeniesienia choroby ze środowiska naturalnego do gospodarstwa. „W przypadku znalezienia zwłok padłego dzika, należy pozostawić je w miejscu znalezienia oraz niezwłocznie poinformować o tym fakcie powiatowego lekarza weterynarii” – czytamy w komunikacie. Dotychczas wszystkie wykryte przypadki ASF pochodziły z województw: podlaskiego, lubelskiego, mazowieckiego i warmińsko-mazurskiego, czyli terenów położonych na wschód od Wisły. Do końca października wykryto ok. 1890 przypadków tej choroby u dzików.",,
Portret artystki na tle morza,"Kolaż, pamiętnik utkany z fragmentów filmów dokumentalnych i fabularnych, spisany   kamerą przez legendarną już reżyserkę Agnès Varda.  Film dostał w ub.r. Cezara w kategorii najlepszy film dokumentalny.","Francuzka jest artystką multimedialną i niepokorną, zawsze szła pod prąd. Urodziła się w 1928 r. W roku swoich 80. urodzin postanowiła odbyć filmową podróż do miejsc w czasie i przestrzeni, które z wielu powodów  był i są dla niej ważne. Kojarzona jest z rewolucyjną filmową francuską Nową Falą. Była przyjaciółką m.in. Alaina Resnais, Claude’a Chabrola, Jean-Luca Godarda, Jima Morrisona, żoną Jaquesa Demmy.  Zadebiutowała filmem „La Pointe Courte”, który zrealizowała za pieniądze ojca. Miała wtedy za sobą tylko doświadczenia związane z fotografią. Mimo to jej film zelektryzował filmowców, skupionych wokół „Cahiers du Cinéma”. W  1957 r. zrobiła słynny  film „Cléo od 5 do 7”.  Varda nigdy nie dawała się zaszufladkować, robiła rzeczy bardzo różne stylistycznie, kojarzona bywała z  wieloma ruchami społecznymi, m.in. z feminizmem, hipisami. W 1984 roku zrealizowała imitującą dokument fabułę „Bez dachu i praw” z Sandrine Bonnaire w roli głównej – film nagrodzono Złotym Lwem na festiwalu w Wenecji.  To w jej filmach zadebiutowali  Phillipe Noiret, Gerald Depardieu i Harrison Ford.  Najmilsze chwile dzieciństwa Varda spędziła na plażach Północy, w Ostendzie i Knokke-leZoute. Mieszkała na kutrze we francuskim Sète. Stąd też tytuł jej filmowego pamiętnika „Plaże Agnes”.  Zaczyna się od sceny, w której widzimy reżyserkę, otoczona lustrami – odbijają się w nich różne fragmenty jej osoby (osobowości).    Agnès Varda  nie uprawia autobiograficznej, sentymentalnej archeologii.  Do niektórych elementów swego życia zachowuje dystans i ironię, mów  m.in. o sobie jako o „małej i pulchnej starszej pani”. Ale osoba, którą widzimy na ekranie, nie wygląda na 80 lat, jest pełna energii, ma błyszczące, ciekawe świata oczy.  Film jest dla niej cudownym medium, które daje nieograniczone prawie możliwości podroży. W „Plażach Agnès” sztuka imituje życie, a życie imituje sztukę.  Varda układa filmową mozaikę, której elementami są fragmenty jej własnych filmów, filmów jej męża, rozmowy z przyjaciółmi, zdjęcia z prywatnego archiwum, inscenizowane ujęcia, muzyczne klipy.  Ocala od zapomnienia, odczarowuje ruch i czas, zatopione w celuloidzie. Chronologicznie snuje historię miłości, inspiracji i związków z ludźmi, którzy odcisnęli piętno na jej życiu. Wraca m.in. do miejsca, gdzie nakręciła „La Pointe Courte” i pokazuje tamten film jego bohaterom, starszym o kilkadziesiąt lat.            Wiele miejsca poświęciła Varda swojemu mężowi, Jacquesowi Demy, który zmarł na AIDS w 1990 r. w wieku 59 lat. Po raz pierwszy w tym filmie podaje powód śmierci ukochanego. W „Plażach Agnès” ton wspomnień o życiowym partnerze silnie nacechowany jest poczuciem straty. Ale to jedyny właściwie smutny akcent filmu. Bo całość jest optymistyczna i pełen pogody. Varda mówi do nas z ekranu „Jestem, żyję, pamiętam”.  Jest w „Plażach Agnès” scena, która na długo zostaje w pamięci – Varda i cała jej rodzina tańczą na plaży –  ona ciut za nimi, ubrana na czarno, oni cali w bieli. Ten moment odbija jej refleksję nad światem i wrodzoną przekorę.  „Les Plages d'Agnes”,  Francja 2008 r., Dokument, scenariusz i reżyseria, Agnes Varda, czas: 110 min.,  dystrybucja: Stowarzyszenie Nowe Horyzonty",,
Trzaskowski: Po awarii ciepłowniczej wysyłamy na ulice dodatkowe autobusy,"Ciepło dociera już do wszystkich dzielnic Warszawy - poinformował prezydent stolicy Rafał Trzaskowski. Dodał jednak, że ruch w okolicach miejsca awarii nadal jest utrudniony, dlatego miasto wyśle na ulice dodatkowe autobusy.","„(...)Ruch nadal jest utrudniony. Zachęcam do korzystania z komunikacji miejskiej. Na ulice miasta wysyłamy dodatkowe autobusy” – napisał na Twitterze Rafał Trzaskowski. Zgłoszenie awarii ciepłowniczej na wysokości ul. Powsińskiej 67 na Mokotowie wpłynęło do straży pożarnej w środę rano. Z rury ciepłowniczej z gorącą wodą, która uległa uszkodzeniu, nastąpił wyciek, przez co wytworzyły się duże ilości pary wodnej. Na miejscu utworzyła się wyrwa w ziemi i powstało rozlewisko wody o długości ok. 600 m, gdzie utknęło ok. 200 samochodów. Strażacy otrzymywali też zgłoszenia o zalanych piwnicach i garażach.",,
Ateny: do lata 200 tys. migrantów utknie w Grecji przez nasilone kontrole,"Jeśli państwa położone na tzw. bałkańskim szlaku migracyjnym utrzymają zaostrzone kontrole na swoich granicach, do lata liczba migrantów przybywających do Grecji, ale pozbawionych możliwości jej opuszczenia, może wzrosnąć do 200 tysięcy – ostrzegły Ateny.","Według najnowszych szacunków Biura Wysokiego Komisarza ONZ ds. Uchodźców (UNHCR) codziennie na greckie wyspy przedostaje się z Turcji ok. 3000 osób.Odkąd sąsiadująca z Grecją Macedonia w ubiegłym tygodniu praktycznie zamknęła swoją granicę, po greckiej stronie utknęło już 25 tys. migrantów, którzy chcą kontynuować podróż dalej na północ.580 osób dziennieJednak oprócz Macedonii także inne kraje: Austria, Słowenia, Chorwacja i Serbia, uzgodniły między sobą, że będą przepuszczały tylko 580 osób dziennie. Szefowa austriackiego MSW Johanna Mikl-Leitner powiedziała, że gdyby Grecja kontrolowała we właściwy sposób swe zewnętrzne granice, Wiedeń nie musiałby podejmować jednostronnych kroków.W piątek grecki premier Aleksis Cipras ostrzegł, że Unia Europejska naraża na ryzyko swe przetrwanie, gdy kraje na szlaku bałkańskim podejmują jednostronne decyzje o zamykaniu granic.Według Międzynarodowej Organizacji ds. Migracji, od początku 2016 roku do Grecji i Włoch przybyło już ok. 110 tys. migrantów i uchodźców, z czego ponad 102 tys. przypadło na greckie wyspy. W ubiegłym roku do Grecji dotarło tam ponad 800 tys. osób starających się o azyl.",,
"„Ścigać tych, którzy dopuszczają się wielkich zbrodni”. Czaputowicz na forum RB ONZ","Łamiący prawo muszą być pociągani do odpowiedzialności – podkreślił szef polskiego MSZ Jacek Czaputowicz, który przewodniczył wtorkowemu posiedzeniu Rady Bezpieczeństwa ONZ, dotyczącemu prawa humanitarnego. W rozmowie z dziennikarzami zapowiedział szerszy udział polskich żołnierzy w misjach ONZ.","Polacy mieliby ponownie włączyć się w misję pokojową ONZ działającą od 1978 r. na terenie południowego Libanu, znaną jako UNIFIL. Jest to jedna z najdłuższych, ale też i najmniej skutecznych misji ONZ. Jej żołnierze nie byli w stanie zapobiec ani wojnie z 1982 r., połączonej z masakrą przebywających w libańskich obozach dla uchodźców Palestyńczyków, ani też późniejszym nalotom izraelskiego lotnictwa.– Chodzi o nieco ponad 200 żołnierzy, którzy mogliby się przyczynić do zaprowadzenia pokoju i zapewnienia bezpieczeństwa w regionie Bliskiego Wschodu w ramach tej operacji – podkreślił minister. – Nie jest to znaczny udział, ale będzie to nasz powrót. Po dłuższej przerwie pierwsi polscy żołnierze wrócą na Bliski Wschód – dodał.Szef polskiej dyplomacji przypomniał, że posiedzenie RB na temat prawa humanitarnego wiąże się z 70. rocznicą uchwalenia 12 sierpnia 1949 roku konwencji genewskich o ochronie ofiar wojny (III i IV konwencja). – Jest to ważny problem. Konflikty na świecie wciąż trwają, ochrona cywilów jest konieczna. (...) Prawo humanitarne musi być przestrzegane, osoby, które łamią prawo, muszą być pociągane do odpowiedzialności – postulował.Minister zwrócił też uwagę na zmiany zachodzące w naturze konfliktów. – Używane są nowe technologie, są nowi aktorzy, pojawiają się grupy terrorystyczne – zaznaczył. Wyraził opinię, że prawo humanitarne powinno ewoluować stosownie do tych zmian. Na pytanie, czy prawo nadąża za wskazanymi zmianami, polski minister odparł, że „przede wszystkim przestrzegane muszą być dotychczasowe przepisy”.",,
Andrzej Duda w Kalifornii: Dziękuję za wspaniałe świadectwo polskości,"– Dziękuję za podtrzymywanie polskości i za wspaniałą postawę jako Polaków, którzy tu w Kalifornii reprezentują polskość, dając świadectwo tego, skąd jesteśmy i jacy jesteśmy – powiedział w niedzielę prezydent Andrzej Duda podczas spotkania z Polonią w San Jose.","Prezydent wraz z pierwszą damą około południa miejscowego czasu wzięli udział w mszy św. w polskim kościele św. Brata Alberta w San Jose. Po nabożeństwie para prezydencka spotkała się z mieszkającymi w Kalifornii Polakami.Andrzej Duda podkreślił, że spotkanie z Polakami w San Jose ma dla niego i dla jego małżonki Agaty Kornhauser-Dudy symboliczny wymiar. – Trochę ponad rok temu, w sierpniu, byliśmy w Wellington w Nowej Zelandii i tam spotkaliśmy się z naszymi rodakami, także z tymi, którzy w Nowej Zelandii są najdłużej i są nazywani dziećmi z Pahiatua – mówił Andrzej Duda.– A ten moment jest symboliczny, bo dokładnie z drugiej strony Pacyfiku jesteśmy wśród naszych rodaków, którzy tutaj mieszkają. To spotkanie z państwem jest dla nas naprawdę wielką radością i satysfakcją. W pewnym sensie jest to symboliczne dopełnienie naszej misji odwiedzania naszych rodaków we wszystkich zakątkach świata – kontynuował prezydent. Wyraził satysfakcję z tego, że może w Kalifornii, gdzie mieszka ponad 100 tys. Polaków, spotkać się z rodakami i podziękować im „za podtrzymywanie polskości, wychowanie młodzieży, za wspaniałą postawę jako Polaków, jako ludzi i jako tych, którzy mieszkają tu – w chyba najbogatszym a zarazem niezwykle ambitnym stanie USA – reprezentują Polskę i polskość, dając wspaniałe świadectwo tego, skąd jesteśmy, kim jesteśmy i jacy jesteśmy”. Prezydent podziękował też polskim kombatantom mieszkającym w Kalifornii za to, że „niestrudzenie dają świadectwo wspanialej postawy patriotycznej, niezwykłej miłości ojczyzny”. – Dziękuję harcerzom za wychowanie młodzieży w duchu patriotycznym i w służbie drugiemu człowiekowi. Dziękuję wszystkim nauczycielom, tym wszystkim, którzy prowadzą szkoły, uczą języka polskiego, polskiej historii, uczą o Polsce po to, by przetrwał język i nasza tradycja – mówił prezydent. Prezydent podziękował Polonii za to, że daje świadectwo uczciwości, rzetelności i ciężkiej pracy. – Dziękuję za to, że dzisiaj tutaj w Kalifornii pokazujecie też Polskę, pracując w wielkich światowych firmach, gdzie polskie nazwiska przewijają się wśród ludzi, którzy te firmy stworzyli – powiedział prezydent. Wymienił m.in. prezes YouTube Susan Wojcicki. Apel o jedność Prezydent apelował o jedność wśród Polonii, bo jak podkreślił – dzięki temu Polonia ma siłę oddziaływania na amerykańską politykę i biznes. – Dzięki temu my jako Polacy i jako Polska stajemy się tutaj wpływowi – zaznaczył. – Cieszę się ogromnie, że nawiązaliśmy tak dobrą współpracę ze Stanami Zjednoczonym. Nie ukrywam, że bardzo dobrze mi się współpracuje z prezydentem Donaldem Trumpem – powiedział Duda. Te słowa prezydenta spotkały się z oklaskami. Jak mówił, w obecnych relacjach polsko-amerykańskich „słowa zamieniają się w czyny”. – Samymi słowami można budować zamki na piasku, ale to są słowa, które zamieniają się w czyny; to się staje realną wartością dodaną dla naszego kraju – powiedział. Wskazał w tym kontekście na umowę o kupnie gazu LNG ze Stanów Zjednoczonych. – Nas stać na to, żeby kupować najlepsze. Dzięki temu, że Polska rozwija się coraz dynamiczniej możemy sobie na coraz więcej pozwolić. I tak, chcemy kupować ten gaz; nie chcemy kupować dziadostwa – mówił Duda. Prezydent zachęcał Polaków do powrotu do ojczyzny wskazując, że Polska rozwija się dziś bardzo dynamicznie. – Jestem bardzo dumny z tego, że dziś uczestniczę – jako jeden z tych, którzy dzierżą dziś władzę w Polsce – w tym wielkim procesie budowania naszej ojczyzny jako państwa, które staje się coraz zamożniejsze – powiedział Duda. Zaznaczył, że Polska ma dziś ponad 5 proc. PKB rocznego wzrostu, co jest jednym z najlepszych wyników na świecie. Prezydent dodał, że polskie władze prowadzą też „bardzo skuteczną politykę prorodzinną”; wskazał na program Rodzina 500+.   Odznaczenia Wcześniej prezydent odznaczył osoby zasłużone w działalności na rzecz społeczności polskiej w USA. W uznaniu wybitnych zasług dla Rzeczpospolitej Polskiej, za działalność polonijną i kombatancką Krzyżem Komandorskim Orderu Zasługi Rzeczpospolitej Polskiej odznaczona została Halina Butler. Za wybitne zasługi w działalności na rzecz środowisk polonijnych w stanach Zjednoczonych Ameryki Krzyżem Oficerskim Orderu Zasługi RP odznaczony został Andrzej Prokopczuk. Krzyżem Kawalerskim Orderu Zasługi RP odznaczeni zostali: Patrycjusz Grobelny, Karol Gromek, Anna Pisańska i Czesława Szlachta.",,
"Śpiewak: Jeżeli zostanę prezydentem Warszawy, tęcza wróci na Plac Zbawiciela","– Jeżeli zostanę prezydentem Warszawy, tęcza wróci na Plac Zbawiciela – zapowiedział kandydat komitetu Wygra Warszawa na prezydenta stolicy Jan Śpiewak. Jak dodał, jego komitet proponuje program wsparcia dla osób homoseksualnych, biseksualnych i transpłciowych.","Komitet wyborczy Wygra Warszawa zaprezentował projekt Warszawskiej Karty LGBT+, który został opracowany we współpracy z organizacjami zajmującymi się działaniem na rzecz osób homoseksualnych, biseksualnych i transpłciowych. Wśród tych organizacji są m.in. Miłość Nie Wyklucza, Lambda Warszawa, Kampania Przeciw Homofobii i fundacja Trans-fuzja. Jan Śpiewak podczas konferencji prasowej na Placu Zbawiciela powiedział, że „jeśli zdobędziemy władzę w Warszawie, jeśli będziemy mieć realny wpływ na rządy w Warszawie, społeczność LGBT będzie miała od nas wsparcie na każdym poziomie”. – Chciałbym zadeklarować, że jeżeli zostanę wybrany prezydentem Warszawy, tęcza wróci na Plac Zbawiciela – podkreślił. Kandydatka na wiceprezydenta stolicy Paulina Piechna-Więckiewicz podkreśliła, że na Warszawską Kartę LGBT+ składa się m.in. utworzenie hostelu interwencyjnego dla osób homoseksualnych i transpłciowych. W planie jest też wprowadzenie dodatkowych zajęć w szkołach dotyczących edukacji seksualnej oraz programu „szkoły wolnej od dyskryminacji”, a także uruchomienie infolinii dla osób LGBT.  Jak mówiła Piechna-Więckiewicz, miasto powinno udzielać patronatu Paradzie Równości i wywieszać tęczowe flagi, które są uważane za symbol mniejszości seksualnych. Komitet Wygra Warszawa domaga się również wprowadzenia stanowiska „pełnomocnika prezydenta ds. osób LGBT, który dysponowałby rzeczywistym budżetem” – dodała.",,
600 lat  prymasostwa w Polsce. Jubileuszowe uroczystości w  Gnieźnie,"Dwudniowe uroczystości odpustowe ku czci św. Wojciecha, biskupa i męczennika, głównego patrona Polski, rozpoczynają się w sobotę w Gnieźnie (Wielkopolskie). W tym roku są one też okazją do świętowania 600-lecia prymasostwa w Polsce. W wydarzeniach wezmą udział prymasi z całej Europy.","Zaplanowane na sobotę i niedzielę w Gnieźnie wydarzenia będą inauguracją trwających rok obchodów jubileuszu 600-lecia prymasostwa w Polsce. Swój udział w uroczystości zapowiedzieli prymasi z Europy. Spodziewani są m.in. prymas Czech kard. Dominik Duka, arcybiskup Salzburga Franz Lackner, noszący tytuł prymasa Germanii arcybiskup Toledo i prymas Hiszpanii Braulio Rodriguez Plaza, metropolita Lyonu kard. Philippe Barbarin, który nosi tytuł prymasa Galii, a także przedstawiciele prymasa Anglii, Irlandii i Belgii.Wystawa w Muzeum Archidiecezji GnieźnieńskiejW ramach obchodów jubileuszowych prymas Polski otworzy w sobotę w Muzeum Archidiecezji Gnieźnieńskiej wystawę „Primas Poloniae – 600-lecie stolicy prymasowskiej w Gnieźnie”. Zaprezentowane zostaną unikatowe eksponaty, w tym jeden z najcenniejszych rękopisów średniowiecznych – Złoty Kodeks Gnieźnieński z XI w., używany w czasie obrzędów koronacyjnych. Na wystawie będzie można zobaczyć także oryginalne dokumenty m.in. papieża Benedykta XIV, który nadawał przywilej purpury kardynalskiej polskim prymasom oraz dokument króla Kazimierza Jagiellończyka, w którym zastrzegał prawo koronacji polskich królów arcybiskupowi gnieźnieńskiemu. Msza św. odpustowa Kulminacją obchodów  będzie niedzielna, uroczysta msza św. odpustowa w gnieźnieńskiej katedrze pod przewodnictwem abp. Polaka, podczas której homilię wygłosi prymas Czech. Uroczystości zakończą nieszpory w Bazylice Prymasowskiej.Uroczystości jubileuszowe z okazji 600-lecia prymasostwa będą trwać w Gnieźnie przez cały rok, do kolejnego odpustu ku czci św. Wojciecha. Zaplanowano liczne wydarzenia o charakterze religijnym, kulturalnym i naukowym.Od 26 kwietnia do 12 czerwca na skwerze przed pomnikiem św. Wojciecha będzie można zobaczyć wystawę „Prymasi Polski”, prezentującą wizerunki i opisy wybranych prymasów. 24 maja zaplanowano edukacyjną grę miejską „Pierwszy między równymi”, prezentującą sylwetkę oraz dorobek prymasa Wyszyńskiego.Tytuł prymasa PolskiTytuł prymasa Polski przysługuje arcybiskupom gnieźnieńskim. Pierwszy prymas Polski, metropolita gnieźnieński Mikołaj Trąba, sprawował funkcję w latach 1417–1422. W sposób szczególny w polskiej historii zapisał się mianowany na prymasa w 1948 roku biskup lubelski Stefan Wyszyński, nazywany Prymasem Tysiąclecia. Od 2014 roku prymasem jest abp Wojciech Polak.",,
Poncyljusz: Nie odczuwam wstydu z powodu nieprzyjęcia imigrantów,"Moim zdaniem Polska nie była systemowo przygotowana do przyjęcia imigrantów. (…) Nie jesteśmy w Polsce dobrze zorganizowanym społeczeństwem obywatelskim – powiedział w radiu RMF FM wiceprzewodniczący klubu Koalicji Obywatelskiej Paweł Poncyljusz. Polityk odniósł się w ten sposób do słów Olgi Tokarczuk, która stwierdziła w Szwecji, że jest jej wstyd z powodu nieprzyjęcia imigrantów przez polski rząd.","W ocenie Pawła Poncyljusza Niemcy byli lepiej przygotowani do przyjęcia imigrantów niż Polska. – Moim zdaniem oni w jedno pokolenie tą całą rzeszę emigrantów zniemczą. My w Polsce nie mamy jeszcze takich instrumentów – powiedział.  Pytany o komentarz Olgi Tokarczuk, która w Szwecji zadeklarowała, że odczuwa wstyd z powodu nieprzyjęcia przez Polskę migrantów, odparł: „Nie jest mi wstyd, aczkolwiek uważam, że temat imigrantów nas nie ominie”. Zdaniem Poncyljusza będzie to sprawa, która „do nas wróci i to być może ze zdwojoną siłą”. Jak mówił gość audycji, posłowie powinni pracować teraz nad regulacjami i ustawami imigracyjnymi, które pozwolą Polsce zapanować nad napływem imigrantów. W jego opinii jeśli działania te nie zostaną podjęte, to nasz kraj może stanąć w przyszłości przed poważnym problemem.",,
Ukraina wydala konsula Węgier za przyznawanie obywatelstw na Zakarpaciu,Ministerstwo Spraw Zagranicznych Ukrainy uznało konsula Węgier w Berehowem w ukraińskim obwodzie zakarpackim za persona non grata za wydawanie obywatelom Ukrainy węgierskich paszportów w tym regionie. Notę w tej sprawie wręczono ambasadorowi Węgier w Kijowie Ernoe Keskenyowi.,"„Uważamy obywateli Ukrainy pochodzenia węgierskiego za czynnik jednoczący w relacjach między dwoma państwami i apelujemy o to samo do naszych węgierskich partnerów” – oświadczyła ukraińska dyplomacja.MSZ wyjaśniło, że konsul z Berehowego naruszył konwencję wiedeńską o stosunkach konsularnych z 1963 roku i poinformowało ambasadora, że konsul ma opuścić terytorium Ukrainy w ciągu 72 godzin.„Liczymy, że strona węgierska będzie powstrzymywała się w przyszłości przed jakimikolwiek nieprzyjaznymi krokami w stosunku do Ukrainy, a jej urzędnicy będą powstrzymywali się przed łamaniem ukraińskiego prawa” – ogłoszono w komunikacie. Konflikt związany z wydawaniem paszportów mniejszości węgierskiej w obwodzie zakarpackim na zachodzie Ukrainy wybuchł po publikacji w mediach filmu wideo, który to dokumentuje. Nagranie zostało wykonane w konsulacie węgierskim w mieście Berehowe; jego pracownicy proszą na nim nowych posiadaczy paszportów, by ukrywali fakt uzyskania drugiego obywatelstwa przed władzami ukraińskimi.Formalnie władze Ukrainy uznają tylko jedno obywatelstwo i nie tolerują posiadania dwóch paszportów.Problem „rozdawania” obywatelstwa omawiany był w zeszłym tygodniu podczas spotkania ministrów spraw zagranicznych Ukrainy i Węgier, Pawła Klimkina i Petera Szijjarto, w kuluarach 73. sesji Zgromadzenia Ogólnego ONZ w Nowym Jorku. Po rozmowie Klimkin oświadczył, że porozumienia nie osiągnięto.Dialog na ten temat utrudnia ukraińsko-węgierski spór o nową ustawę oświatową, przyjętą przez parlament w Kijowie w 2017 r. Według Budapesztu narusza ona prawa mniejszości węgierskiej na ukraińskim Zakarpaciu, bo ogranicza nauczanie w języku ojczystym. Z powodu sporu Węgry blokują m.in. posiedzenia Komisji NATO-Ukraina.",,
Szwedzcy Demokraci kontra SAP. „Nie pierwszy raz pomagają Niemcom przejąć Europę”,"Hasło nacjonalistycznej partii Szwedzcy Demokraci (SD) w kampanii przed wyborami do Parlamentu Europejskiego wywołało debatę na temat udziału rządzącej Szwecją Socjaldemokratycznej Partii Robotniczej (SAP) w zajęciu Europy przez hitlerowskie Niemcy podczas II wojny światowej. „Nie po raz pierwszy socjaldemokraci pomagają Niemcom przejąć Europę” – głosi hasło, jakie pojawiło się w metrze w Sztokholmie na billboardach SD.","Obok tekstu widnieje niemiecka flaga wykorzystywana przez III Rzeszę.Jak wyjaśnia SD, kampania ma na celu pokazanie, że SAP bardzo chętnie określa swoich przeciwników politycznych nazistami, zapominając o swojej historii. „Partia socjaldemokratów jest szwedzkim ugrupowaniem, które w największym stopniu pomogło nazistowskim Niemcom podczas II wojny światowej. Pożyczali im wagony kolejowe, zaopatrywali niemieckie siły zbrojne w stal, pozwalali na transport wojsk niemieckich przez Szwecję itd.” – napisali w oświadczeniu Szwedzcy Demokraci.Według autorów kampanii SAP domagała się, aby hitlerowskie Niemcy stemplowały paszporty Żydów literą „J”, przez co łatwiej było ich odsyłać na granicy. Szwedzki rząd miał także cenzurować media, które próbowały donieść o niemieckich obozach koncentracyjnych.„Socjaldemokraci po raz kolejny pomagają europejskim mocarstwom, z Niemcami na czele, budować imperium” – podkreślili szwedzcy nacjonaliści, odnosząc się do popieranego przez socjaldemokratyczny rząd Szwecji modelu silnej władzy UE.Hasło kampanii Szwedzkich Demokratów wywołało silną reakcję SAP. Minister sprawiedliwości i ds. migracji Szwecji Morgan Johansson nazwał ją „fałszowaniem historii w duchu Goebbelsa”. Podkreślił, że gdy Hitler w 1933 r. został w Niemczech dyktatorem, jedyną partią, która głosowała przeciwko, byli socjaldemokraci. „Tysiące socjaldemokratów i działaczy związkowych zostało wygnanych lub zabitych w nazistowskich obozach koncentracyjnych” – napisał Johansson na Twitterze.Kampanię SD skrytykowała organizacja Żydowski Związek Młodzieży w Szwecji. Zaprotestowała przeciwko wykorzystywaniu Holokaustu do celów politycznych.Według cytowanego przez gazetę „Aftonbladet” historyka prof. Klasa Amarka kwestia odpowiedzialności socjaldemokratów jest niejednoznaczna. Jak podkreślił, podczas II wojny światowej Szwecja miała wspólny narodowy rząd, który oprócz socjaldemokratów tworzyły także ugrupowania ludowe, liberalne i konserwatywne. Prof. Amark uściślił także, że Szwecja nie wysyłała do Niemiec stali, lecz rudy żelaza.",,
Szef NATO: Polska może być przykładem dla innych państw Sojuszu,"– Polska może służyć za przykład dla innych państw NATO, gdy chodzi o wydatki na obronność – powiedział w piątek sekretarz generalny Sojuszu Jens Stoltenberg. Wskazał, że Zgromadzenie Parlamentarne NATO w Warszawie jest częścią przygotowań do szczytu Paktu w lipcu.","Sesja Zgromadzenia Parlamentarnego NATO, która rozpoczęła się w piątek, potrwa do 28 maja. Stoltenberg będzie w polskim parlamencie w poniedziałek. Z kolei szczyt Sojuszu, na którym spotkają się przywódcy krajów wchodzących w jego skład, jest zaplanowany na 11 i 12 lipca w Brukseli. – Zgromadzenie Parlamentarne NATO w Warszawie jest częścią naszych przygotowań do szczytu w lipcu – podkreślił Stoltenberg. Zaznaczył, na szczycie ważne będą m.in. dyskusje dotyczące podziału obciążeń między sojusznikami, zwłaszcza jeśli chodzi o wydatki obronne. Polska wraz z innymi czterema krajami osiąga wymagany przez Sojusz próg dwóch procent PKB w wydatkach na obronność, ale wiele krajów czeka jeszcze daleka droga, nim dojdą do tego poziomu. Powoduje to napięcia w Sojuszu. Niezadowolenie z tego powodu wyrażają zwłaszcza Stany Zjednoczone.",,
Myśliwiec F-35 wylądował w Dęblinie,"Osiąga prędkość ponad 2 tys. km na godzinę, a dzięki swojej budowie jest praktycznie niewykrywalny dla radarów. Jego długość to ponad 15 m, a rozpiętość skrzydeł wynosi ok. 11 m. W piątek zostanie podpisana umowa na zakup nowoczesnych myśliwców F-35.","Egzemplarz pokazowy samolotu wylądował w Dęblinie. Tego samego dnia  odbędą się tam uroczystości, w których  wezmą udział: zwierzchnik sił zbrojnych prezydent Andrzej Duda, premier Mateusz Morawiecki i ambasador USA Georgette Mosbacher. Minister obrony Mariusz Błaszczak podpisze umowę na zakup 32 egzemplarzy samolotu. Myśliwiec F-35 to najnowocześniejszy samolot bojowy świata.  Jego zasięg wynosi 3 tys. km, a zasięg bojowy – ok. 1,2 tys. km.  Bez ładunku waży ok. 13 ton, a jego maksymalna masa startowa to ponad 31 ton. Kwota transakcji opiewa na 4,6 mld dolarów. Pierwsze egzemplarze mają pojawić się u nas w 2024 r. Integralną częścią tego zakupu są specjalne szkolenia dla pilotów tych nowoczesnych maszyn. Minister obrony podkreśla, że to wielka zmiana technologiczna. – Dziś jest wielki dzień dla Wojska Polskiego, dlatego że WP nigdy nie dysponował tak zaawansowanym technologicznie sprzętem jak samoloty F-35. Można powiedzieć o końcu postsowieckiej ery w polskim lotnictwie – powiedział Mariusz Błaszczak.  Jak podkreślił, zakup ten ma nie tylko wzmocnić polską armię, ale także działać prewencyjnie na ewentualnych przeciwników. – Chodzi o odstraszanie. O to, by ewentualny przeciwnik zdawał sobie sprawę z tego, że jeżeli napadnie na naszą ojczyznę, to spotka się ze stanowczą odpowiedzią – wyjaśnił.",,
"Putin ściska dłoń Poroszenki i deklaruje: Rosja zawsze szanowała wybory innych krajów, ale...","Władimir Putin i Petro Poroszenko uścisnęli sobie dłonie. W Mińsku trwa spotkanie w formacie Ukraina-UE-Unia Celna z udziałem m.in. prezydentów Rosji i Ukrainy. Władimir Putin oświadczył podczas spotkania, że Moskwa zawsze szanowała i szanuje wybory innych krajów na temat umowy stowarzyszeniowej Ukraina-UE. Zaznaczył jednak, że nie może się to odbywać kosztem innych państw.","Przywódcy Rosji i Ukrainy spotykają się po raz pierwszy od czerwca. Głównym tematem rozmów ma być kryzys ukraiński. Inny tematy mińskich rozmów to sprawy energetyczne, czyli rozwiązanie kwestii dostaw rosyjskiego gazu na Ukrainę oraz przyszłe relacje handlowe po podpisaniu przez Kijów umowy stowarzyszeniowej z Unią Europejską. Putin: Rosja szanuje wolę innych krajów Moskwa „zawsze szanowała i szanuje” wybory innych krajów – oświadczyłMińsku na temat umowy stowarzyszeniowej Ukraina-UE. Prezydent Rosji podczas szczytu zaznaczył jednak, że nie może się to odbywać kosztem innych krajów. W stolicy Białorusi prezydenci Rosji, Ukrainy i Kazachstanu oraz szefowa unijnej dyplomacji omawiają sytuację na Ukrainie, gdzie toczą się walki prorosyjskich separatystów i wojsk rządowych. Putin: kryzys ukraiński nie może być rozwiązywany siłowo  Władimir Putin powiedział we wtorek w Mińsku, że kryzys na Ukrainie nie może zostać rozwiązany poprzez dalszą eskalację użycia siły czy też bez przystąpienia do dialogu ze wschodnimi regionami Ukrainy. Z kolei ukraiński prezydent Petro Poroszenko oświadczył, że głównym celem jego przybycia do Mińska jest uczynienie wszystkiego co możliwe, by zatrzymać rozlew krwi i zapoczątkować proces poszukiwania politycznego kompromisu w sprawie konfliktu na wschodzie Ukrainy.                                                    Władimir Putin i Petro Poroszenko Łukaszenka nie spodziewa się przełomu na szczycie w Mińsku  Prezydent Białorusi Alaksandr Łukaszenka oświadczył, że nie spodziewa się na szczycie Ukraina-UE-Unia Celna osiągnięcia wielkiego przełomu, ale liczy, że zapoczątkowane zostaną procesy prowadzącedo pokoju na Ukrainie. – Trudno stawiać jakieś wielkie cele, które powinniśmy osiągnąć tu, w Mińsku. Zapewne trudno oczekiwać wielkiego przełomu, ale powinniśmy nakreślić koncepcję, by chociażby rozpocząć ruch w kierunku pokoju – oświadczył Łukaszenka spotykając się przed początkiem szczytu z szefową dyplomacji UE Catherine Ashton. Białoruski prezydent wyraził przekonanie, że ""nikt z szefów państw, a takżezapewne UE, nie będzie mieć nic przeciwko temu, by rozpoczęty dziś dialog był kontynuowany aż do całkowitego uregulowania sytuacji"". Zaznaczył, że strona białoruska jest gotowa zapewnić miejsce do takich rozmów.",,
Borys Budka o „dymisji prezesa NIK”: Proszę dzwonić do Sławka Nitrasa,"– Prezes NIK Marian Banaś złożył rezygnację na ręce marszałek Sejmu Elżbiety Witek – poinformowali posłowie PO Sławomir Nitras i Borys Budka. Na konferencji prasowej zapewniali, że ich informacja pochodzi z wiarygodnego źródła. Marszałek szybko zdementowała informację. Skąd opozycja dowiedziała się o dymisji, której nie było? – Z pytaniem proszę dzwonić do Sławka Nitrasa – powiedział portalowi tvp.info poseł Budka.","Poseł Nitras nie odbierał jednak od nas telefonu, nie odpowiedział też na SMS-a. Czy Sławomir Nitras zdradził klubowemu koledze, z jakiego „wiarygodnego źródła” pozyskał informację? – Nie. Powiedział, że taką informację dostał i natychmiast poszliśmy zadać pytanie pani marszałek Witek, czy jest ona prawdziwa. Sławomir Nitras zadał to pytanie z mównicy sejmowej. Pani marszałek powiedziała, że nie trafiła do niej ta informacja. Nie widziała żadnej dymisji. Ja to natychmiast napisałem na Twitterze. Podałem, że Nitras zapytał, pani marszałek zdementowała tę informację – stwierdził Budka.",,
Rosja umieściła bombowce strategiczne w pobliżu Alaski. „W celach szkoleniowych”,"Rosja poinformowała, że w celach szkoleniowych rozmieściła dwa zdolne do przenoszenia broni jądrowej bombowce Tu-160 w dalekowschodnim regionie kraju, w bliskim sąsiedztwie Alaski. Według rosyjskich mediów, Moskwa chce w ten sposób pokazać, że może posiadać broń nuklearną w pobliżu USA.","Resort obrony podał, że obydwa samoloty przeleciały 6 tys. km z bazy na zachodzie kraju i dotarły do miejscowości Anadyr, stolicy Czukockiego Okręgu Autonomicznego. „Rosijskaja Gazieta"" na swojej stronie internetowej podkreśla, że z Anadyru do granic Alaski jest zaledwie 600 km i samolot Tu-160 jest w stanie przelecieć tę odległość w ciągu 20 minut. Wskazano, że nawet nie musiałby opuszczać rosyjskiej przestrzeni powietrznej, aby pociskami ze swojego pokładu zagrozić systemom radarowym i obronie przeciwlotniczej na terenie USA.Rosyjskie ministerstwo obrony wyjaśniło, że w ramach ćwiczeń w innych rejonach kraju przetestowało już 10 samolotów Tu-160 oraz Tu-95MS i Ił-78.Bombowiec strategiczny Tu-160, zwany w Rosji „Białym Łabędziem”, jest naddźwiękowym samolotem, którego produkcja rozpoczęła się jeszcze za czasów istnienia Związku Radzieckiego. To najcięższy samolot bojowy na świecie, może przenosić 12 pocisków nuklearnych bliskiego zasięgu i jest w stanie bez tankowania pokonać dystans 12 tys. km.",,
Środki unijne uzależnione od praworządności. „Decyzja może zapaść przy sprzeciwie państw”,"Wiele krajów UE jest za tym, by w przyszłym budżecie fundusze unijne były uzależnione od praworządności – powiedział dziennikarzom wysoki urzędnik KE. Dodał, że decyzja ta będzie wymagała kwalifikowanej większości, co oznacza, że może zostać przyjęta przy sprzeciwie niektórych państw.","Choć najważniejszą sprawą omawianą w ostatnich tygodniach w Brukseli i stolicach państw Unii była kwestia obsadzania wakatów na najwyższych unijnych stanowiskach, to w najbliższych miesiącach Unia na pewno powróci do dyskusji o przyszłym unijnym budżecie na lata 2021-2027. To skomplikowana kwestia, bo ostateczny kształt ram finansowych UE wymaga jednomyślnej zgody wszystkich państw.Komisja Europejska, przedstawiając w maju ub.r. projekt przyszłego unijnego budżetu, który skrytykowało wiele państw, przedstawiała też propozycję rozporządzenia zakładającego powiązania wypłaty funduszy ze spełnianiem kryteriów praworządności. W praktyce to mechanizm, który zakłada, że Bruksela może zamrozić wypłatę środków unijnych dla kraju, który jej zdaniem łamie zasady rządów prawa.KE przekonywała wtedy, że choć przyjęcie budżetu na kolejne siedem lat wymaga jednomyślności, to rozporządzenie – już tylko kwalifikowanej większości głosów. Oznaczałoby to, że pomimo sprzeciwu niektórych państw, rozporządzenie mogłoby zostać przyjęte i wejść w życie.– Myślę, że ta propozycja jest bardzo rozsądna. Jest wspólne zrozumienie wśród krajów członkowskich tego, jak ważna jest kwestia powiązania funduszy z praworządnością. Choć propozycja dotycząca budżetu wymaga jednomyślności, to w przypadku praworządności wystarczy większość kwalifikowana – powiedział dziennikarzom wysoki urzędnik KE.Wskazał, że to jednak kraje UE muszą zdecydować, czy propozycja wejdzie w życie; przy czym niektóre państwa stoją wręcz na stanowisku, że nie ma mowy o przyszłym budżecie bez powiązania go z praworządnością. – Nie sądzę, aby budżet unijny mógł być zakładnikiem tej zasady, to znaczy, że jakiś kraj, sprzeciwiając się powiązaniu z praworządnością, mógł blokować budżet. A to dlatego, że przyjęcie przyszyły unijnych ram finansowych jest w interesie wszystkich – zaznaczył. Prowadzeniem negocjacji dotyczących unijnego budżetu zajmie się w najbliższych miesiącach Finlandia, która przejmie prezydencję w Radzie UE 1 lipca z rąk Rumunii. – Fińska prezydencja musi zrobić wszystko, żeby kraje UE osiągnęły kompromis w sprawie budżetu późną jesienią, w listopadzie czy grudniu. Finlandia jest bardzo zdeterminowana, jej nowy rząd jest bardzo konstruktywny, więc jestem bardzo optymistyczny – wskazało unijne źródło.Kwestia budżetu ma pojawić się na rozpoczynającym się w czwartek szczycie UE w Brukseli. Żadne decyzje nie zostaną jednak podjęte. Na szczycie będą omawiane wyniki prac rumuńskiej prezydencji, choć w tej kwestii w ostatnich miesiącach niewiele się zmieniło.Projekt powiązania funduszy z praworządnością budzi nie tylko kontrowersje wśród niektórych krajów członkowskich, ale też w samych instytucjach unijnych, mimo jednoznacznego poparcia KE.W listopadzie ub.r. do mediów wyciekła opinia prawników Rady UE, w której wyrażają oni wątpliwość odnośnie do propozycji. Ich zdaniem ten mechanizm nie powinien być uznaniowy i powinien opierać się na konkretnych definicjach i kryteriach, których brakuje w propozycji Komisji.Wcześniej również Europejski Trybunał Obrachunkowy informował, że choć pomysł Komisji, by w przyszłym budżecie UE można było ciąć fundusze dla krajów wykazujących brak poszanowania dla praworządności, jest dobry, ale brak w nim jasnych kryteriów i zabezpieczeń dla beneficjentów programów UE. Rok temu, na początku maja 2018 r., przedstawiając propozycję KE wiążącą praworządność z dostępem do funduszy unijnych, unijna komisarz ds. sprawiedliwości Viera Jourova powiedziała, że w myśl nowych przepisów uzasadnione wątpliwości co do niezawisłości systemu sądownictwa w danym kraju „mogłyby stać się początkiem procedury ograniczania czy zablokowania funduszy dla takiego kraju”.Zdaniem Jourovej, gdyby nowe przepisy obowiązywały już teraz, to procedura wobec Polski byłaby „teoretycznie możliwa”, gdyż dla Komisji poszanowanie praworządności jest „koniecznym warunkiem należytego zarządzania finansami” oraz „efektywnego finansowania ze środków unijnych”.Komisarz zastrzegła jednocześnie, że przedstawione w ramach pakietu budżetowego propozycje „nie są wymierzone przeciwko żadnemu z krajów”, a mają na celu jedynie „usprawnienie kontroli przepływu unijnych pieniędzy”. Jourova podkreśliła, że wszczęcie postępowania wobec danego kraju będzie mogło mieć miejsce na skutek stwierdzenia „kompleksowych uchybień” w funkcjonowaniu rządów prawa.Polska od dawna przeciwstawia się powiązaniu funduszy unijnych z praworządnością. Minister inwestycji i rozwoju Jerzy Kwieciński oceniał w lutym ub.r., że podstawy prawne takiego rozwiązania są wątłe.",,
"Białoruś wybiera prezydenta, zapewne znów Łukaszenkę. „Farsa”","W niedzielę Białorusini wybiorą prezydenta. W powszechnej opinii już w pierwszej rundzie zwycięży rządzący krajem od 21 lat Aleksander Łukaszenka. Część opozycji wezwała do bojkotu wyborów. Ich zdaniem wyniki zostaną sfałszowane i wprost mówią, że to „farsa”.","Wybory prezydenckie na Białorusi będą ważne. Centralna Komisja Wyborcza poinformowała przed południem, że zagłosowało już ponad 51 proc.  wyborców. Ten wynik uwzględnia 36 proc. obywateli, którzy głosowali przedterminowo.   W wyborach startuje czworo kandydatów, oprócz Łukaszenki to kandydatka umiarkowanej opozycji Tatiana Karatkiewicz, lider Liberalno-Demokratycznej Partii Białorusi Siarhiej Hajdukiewicz oraz Nikołaj Ułachowicz – szef Białoruskiej Partii Patriotycznej i założyciel organizacji Białoruskie Kozactwo.37 tysięcy obserwatorówPrawo głosu ma niemal 7 milionów obywateli. Urny stoją w ponad 6 tysiącach lokali wyborczych, które będą otwarte w godzinach 8–20 czasu miejscowego (7–19 czasu polskiego). Władze akredytowały 37 tysięcy obserwatorów krajowych i ponad 900 międzynarodowych, głównie z poradzieckiej Wspólnoty Niepodległych Państw oraz Organizacji Bezpieczeństwa i Współpracy w Europie (OBWE).Zdaniem komentatora międzynarodowego Łukasza Jasiny Unia Europejska najpewniej przejdzie nad niedemokratycznymi wyborami na Białorusi do porządku dziennego. Wspólnota, w tym Polska, nie jest bowiem zainteresowana izolacją Łukaszenki.Jasina przypomina, że można spodziewać się analogii między sytuacją na Białorusi a sytuacją w PRL gdy Zachód wspierał Solidarność w Polsce i jednocześnie utrzymywał kontakty z generałem Wojciechem Jaruzelskim. – Nic nie wskazuje na to, że inna możliwość poza naturalną pozbawiła Łukaszenki prezydentury w ciągu najbliższych kilku lat. Musimy z nim rozmawiać – przekonuje.Boją się MoskwyMaksim Rust, białoruski politolog z Uniwersytetu Warszawskiego, tłumaczy, że także sam Łukaszenka jest zainteresowany normalizacją stosunków z Zachodem. Jest bowiem dla Mińska przeciwwaga dla Rosji. Władze obawiają się agresywnej polityki Kremla, której przykłady widać na Ukrainie.Eksperci zwracają też uwagę, że na Białorusi widać pewną odwilż. Prezydent zwolnił więźniów politycznych i pozwolił kandydatom na prowadzenie kampanii, także w telewizji publicznej.                                                teraz odtwarzaneAleksander Łukaszenka faworytem wyborów prezydenckich na Białorusi",,
Brak porozumienia ws. rządu jedności w Izraelu,"Dwie główne partie Izraela, sojusz Niebiesko–Białych i Likud, kontynuowały w piątek negocjacje ws. powołania rządu jedności. Spotkanie, które odbyło się po powierzeniu przez prezydenta misji sformowania rządu Benjaminowi Netanjahu, nie przyniosło wyników.","W rozmowach rozważano możliwość rotacyjnego przewodnictwa obu partii w rządzie i pozostania Netanjahu na stanowisku premiera, ale – jak pisze izraelski dziennik „Haarec” – nie nastąpiło zbliżenie poglądów. Rozmowy zostaną wznowione w niedzielę.Centrowy sojusz Niebiesko–Białych poinformował w komunikacie, że przedstawił wstępne postulaty. Oskarża prawicowy Likud o to, że „okopał się na swych pozycjach”, domagając się, aby jego lider i dotychczasowy premier, Netanjahu, pozostał na czele rządu, a w składzie gabinetu – wchodzący przedtem w jego skład politycy ultraortodoksyjni. „Od samego początku było rzeczą wiadomą, że Niebiesko–Biali nie zgodzą się na te warunki” – głosi opublikowany przez nich komunikat. Likud bowiem, działając wyłącznie w interesie Netanjahu, chce „doprowadzić w Izraelu do drugiej rundy wyborów”. Sprawy utknęły w ślepym zaułku Likud i Niebiesko–Biali uzyskali w wyborach 17 września wystarczającą większość, która pozwoliłaby im na wspólne rządy jako naturalnym sojusznikom, ale zmusza to ich do negocjacji, jakich żadna ze stron nie pragnęła – pisze agencja EFE.Prezydent Reuwen Riwlin starał się doprowadzić w ostatnich dniach do zbliżenia ich stanowisk i zaproponował powołanie „rządu rotacyjnego”, sugerując, aby premier czasowo zawiesił swe funkcje, co pozwoliłoby Gantzowi objąć to stanowisko, gdyby oskarżenia wobec Netanjahu zostały podtrzymane i sformalizowane. Nie brak izraelskich analityków, którzy uważają, że sprawy utknęły w ślepym zaułku.Rząd jedności z rotacyjnym przewodnictwem?Jednak połowa Izraelczyków, jak wynika z sondażu, którego wyniki opublikowała w piątek telewizja publiczna, pragnie odblokowania sytuacji politycznej w kraju poprzez powołanie rządu jedności pod rotacyjnym przewodnictwem na przemian Netanjahu i Gantza. Za takim rozwiązaniem opowiada się 50,6 proc. Izraelczyków, 32,1 proc. ankietowanych sprzeciwia się takiemu rozwiązaniu.Sondaż ukazuje głęboki podział w izraelskim społeczeństwie – na pytanie, kto jako pierwszy powinien stanąć na czele gabinetu, 41,8 proc. respondentów opowiada się za Netanjahu, a 40 proc. za Gantzem.W innym sondażu opublikowanym przez dziennik „Israel Hajom” odsetek zwolenników rządu jedności wzrasta do 63 proc., 60 proc. jest przeciwnych nowym wyborom, które byłyby trzecimi w tym roku.W przedterminowych wyborach parlamentarnych 17 września wygrał sojusz Gantza, zdobywając 33 mandaty w 120–miejscowym Knesecie, Likud Netanjahu wywalczył 32 mandaty. Netanjahu ze swoimi tradycyjnymi i potencjalnymi sojusznikami może liczyć na poparcie 55 posłów, podczas gdy Gantz – na 54. Żadne ze stronnictw nie zebrało 61 mandatów, koniecznych do uzyskania większości.",,
„Uprzejme prześladowanie”. Porażający raport o sytuacji chrześcijan w Europie,"W Europie widać coraz większą wrogość wobec chrześcijan
w codziennym życiu – ujawnił wiedeński oddział Obserwatorium Nietolerancji i Dyskryminacji Chrześcijan (OIDAC). Opublikowany właśnie raport informuje o ponad 500 przypadkach nietolerancji wobec wyznawców Chrystusa na całym kontynencie.","Prześladowania chrześcijan na świecie osiągnęły rekordowe liczbyw 2016 i 2017 r. Raport wiedeńskiego OIDAC przywołuje na wstępie dane Międzynarodowego Dzieła Chrześcijańskiego „Open Doors” (Otwarte Drzwi), które mówią o ponad 200 mln chrześcijan cierpiących prześladowania w 50 krajach świata i przypomina, że „w ciągu tych dwóch lat zamordowano ponad 3 tys. chrześcijan, dwa razy więcej niż w porównywalnym okresie w przeszłości”.Zadaniem OIDAC jest obserwowanie sytuacji chrześcijan w Europie.– Robimy to nie dla celów czysto statystycznych, ale po to, bypozostać czujnym, gdy chodzi o prawa człowieka – powiedziała dyrektorka OIDAS Ellen Fantini. – Nasza praca ma na celu podtrzymanie na duchu ofiar dyskryminacji i nietolerancji, informowanie o losie tych ludzi, o ich doświadczeniach. Pragniemy też uwrażliwić wszystkich ludzi dobrej woli tak, by istniała wiedza o prześladowaniach chrześcijan i aby szukać wspólnej odpowiedzi na to zjawisko – stwierdziła dyrektorka OIDAC.Fantini przypomniała wypowiedź papieża Franciszka sprzed dwóch lat. Zauważył on, że istnieją dwa rodzaje prześladowania chrześcijan: pierwsze to wyraźny atak na osobę przyznającą się do Imienia Jezus, tak jak w przypadku martyrologii chrześcijan pakistańskich w Wielkanoc 2016 r. Natomiast druga forma jestbardziej „subtelna” - papież nazwał ją „uprzejmymprześladowaniem, gdyż przybiera pozory kultury, maskuje się jako coś nowoczesnego, jako postęp”. Ten, kto „nie postępuje zgodniez kanonem nowoczesnych przepisów”, będzie „uprzejmieprześladowany”. – 80-stronicowy dokument ukazuje całe spektrum wrogości, jakich doznają chrześcijanie w swoim życiu codziennym, powiedziała Fantini. To łamanie wolności wyznania, ingerencja w prawa rodzicielskie, w wolność myśli i sumienia. To także ataki fizyczne i wandalizm w kościołach oraz na cmentarzach. Dane dotyczące 155 przestępstw wobec chrześcijan w 18 krajach europejskich OIDAC przekazało do OBWE i mają one zostać włączone w raport o przestępstwach z nienawiści za 2017 r.Takie właśnie przestępstwa wydarzyły się ostatnio m.in. w Traunstein, Hamburgu, Sheffield, Maidstone i Linkoeping; poruszyły one opinię publiczną. 9 lutego sąd w bawarskim Traunstein skazał 30-letniego azylanta z Afganistanu za brutalne zamordowanie afgańskiej kobiety, która przeszła na chrześcijaństwo. Ofiara została zamordowana na oczach jej dzieci. Minister spraw wewnętrznych Bawarii Joachim Herrmann powiedział wówczas, że „przesłanie jest jasne na przyszłość, a mianowicie, że nie będziemy tolerować przemocy na tle religijnym i nienawiści wobec chrześcijan. Odejście od islamu na chrześcijaństwo musi być w naszym kraju akceptowane przezwszystkich bez wyjątku”.W Hamburgu 1 marca został skazany na dożywocie Ahmad Alhaw za napad z nożem w supermarkecie. Napastnik zabił jedną osobę,siedem innych ranił. Prokuratura uznała, że celem zamachu byłozamordowanie jak największej liczby niemieckich chrześcijan w odwecie za cierpienia muzułmanów na świecie. Alhaw byłznany jako islamski radykał; jego wniosek o azyl zostanieodrzucony. Fantini stwierdziła, że „przekazane do OSCE przestępstwa znienawiści nie obrazują całej sytuacji chrześcijan w Europie”,bo w rzeczywistości stanowią tylko cząstkę wobec nacisków,jakim są oni poddawani.Przytoczyła jako przykład sprawy Felixa Ngole w Sheffieldi Richarda Page'a w Maidstone. Ten pierwszy został wydalony z uczelni za to, że na swoim profilu na Facebooku przypominał biblijne nauczanie dotyczące małżeństwa i rodziny. Drugi mężczyzna został zwolniony z pracy przez magistrat hrabstwa Kent po tym, kiedy powiedział, że jego zdaniem w najlepszym interesie dziecka jest wychowywanie go przez matkę i ojca.Szwecja odrzuciła wniosek o azyl irańskiej chrześcijanki i aktorki Aideen Strandsson. Zamierza ją deportować do Iranu, gdzie prawdopodobnie zostanie uwięziona. Ponieważ w Iranie za przejście na chrześcijaństwo może grozić kara śmierci, aktorka przez dłuższy czas ukrywała swoje nawrócenie.",,
Fala wezbraniowa na Wiśle kieruje się na wschód. Premier: Trwają przygotowania na jej nadejście,"Fala wezbraniowa na Wiśle opuściła Małopolskę i kieruje się na wschód. „Z informacji wojewody podkarpackiego wynika, że sytuacja w powiecie stalowowolskim ustabilizowała się – most w Rudej jest bezpieczny. Z powiatów dębickiego, kolbuszowskiego i mieleckiego ewakuowano na ten moment ponad 40 osób. Trwają przygotowania na nadejście fali z Małopolski” – napisał na Twitterze premier Mateusz Morawiecki.","Na Podkarpaciu pogotowie przeciwpowodziowe obowiązuje w 13 powiatach regionu. – Od północy (w sobotę – przyp. red.) zanotowaliśmy blisko 200 interwencji związanych z intensywnymi opadami deszczu. Większość z nich dotyczyła powiatu mieleckiego – powiedział Adam Burda z podkarpackiej straży pożarnej.Dodał, że strażacy najczęściej pompują wodę z zalanych piwnic czy posesji. Trwa także wzmacnianie i monitoring wałów przeciwpowodziowych, m.in. wzdłuż Wisły w powiecie tarnobrzeskim.W regionie pogotowie przeciwpowodziowe wojewoda podkarpacki wprowadził w powiatach: dębickim, jasielskim, mieleckim, ropczycko-sędziszowskim, kolbuszowskim, tarnobrzeskim, krośnieńskim, strzyżowskim, rzeszowskim, stalowowolskim oraz w miastach: Tarnobrzegu, Krośnie i Rzeszowie.Ponadto w jednostkach samorządu terytorialnego alarm przeciwpowodziowy obowiązuje: w gminach Dębica i miasto Dębica w pow. dębickim; gminie Wadowice Górne w pow. mieleckim; gminie Bojanów w pow. stalowowolskim oraz gminie Grębów w pow. tarnobrzeskim.",,
Aktywista LGBT rozwiesił prowokacyjnie tabliczki. Verhofstadt wzywa KE do interwencji w Polsce,"Guy Verhofstadt, belgijski europarlamentarzysta, przywódca liberalnej frakcji ALDE w PE, wezwał Komisję Europejską do „podjęcia natychmiastowych działań przeciwko polskim władzom” i ich „obrzydliwym praktykom”. Powodem są zdjęcia tablic z nazwami miejscowości, przy których umieszczono mniejsze znaki z napisem „strefa wolna od LGBT”. Jednak dodatkowe tabliczki nie są inicjatywą lokalnych samorządów, a lewicowego aktywisty, który przygotował listę takich miejsc, gdzie rzekomo obowiązują takie „strefy”.","Za projektem stoi Bart Staszewski, który – jak sam o sobie pisze na stronie internetowej przedsięwzięcia i swoim profilu na Facebooku – jest aktywistą LGBT i reżyserem. W czwartek rano opublikował w mediach społecznościowych wpis ze zdjęciami czterech osób, stojących kolejno przed znakami wjazdowymi do: Świdnika, Końskowoli, Niedrzwicy Dużej i Puław.   Jak czytamy w jego poście, „strefy wolne od LGBT stały się faktem”. Z tego powodu Staszewski „rusza w Polskę”, by sfotografować ludzi, którzy żyją, mieszkają i pochodzą z takich „stref”.  Bart Staszewski przyznaje się do umieszczenia znakówAktywista przyznaje, że to on, w ramach swojego projektu, przymocował pod nazwami miejscowości „symboliczne, duże, stalowe znaki”. Galeria ma pokazać – jak twierdzi działacz LGBT – „prawdziwych ludzi, których radni tak się boją”. – Osoby o żadnej z orientacji seksualnych nie powinny się niczego obawiać – słyszymy w Urzędzie Gminy Istebna. Jak przekazała nam urzędniczka, Rada Gminy faktycznie, w grudniu 2019 roku, podjęła uchwałę „przeciwko rozpowszechnianiu ideologii LGBT”. Nie ma to jednak wpływu na funkcjonowanie osób z tego środowiska na terenie gminy – przekonuje.  Podobne zapewnienia słyszymy w innych placówkach. Część jednostek podjęła, podobnie jak Istebna, uchwały, inne deklaracje, a jeszcze inne – wyraziły stanowiska, które nie są dokumentem mającym jakąkolwiek moc prawną.  W większości przedstawiciele lokalnych rad deklarują, że uchwały miały być wyrazem obrony wartości chrześcijańskich, szkół i tradycyjnej rodziny przed wpływem ideologii LGBT.  Verhofstadt „czuje mdłości”Zamysłu inicjatyw lokalnych samorządów ani nawet przedsięwzięcia aktywisty LGBT nie zrozumiał najwyraźniej unijny parlamentarzysta Guy Verhofstadt. Do galerii tabliczek „strefa wolna od LGBT” odniósł się na Twitterze, komentując, że „wywołują u niego mdłości”. Wezwał jednocześnie Komisję Europejską do „podjęcia natychmiastowych działań przeciwko tym obrzydliwym praktykom oraz przeciwko polskim władzom, które wystawiły te znaki przeciw środowiskom LGBTI+”.  Przywódca liberałów w PE, wyraźnie nie wiedząc, że ma do czynienia z akcją aktywisty LGBT, wykorzystał obrazki do ponownego ataku na Polskę, traktując tabliczki jako argument nacisku na unijne instytucje.",,
Putin: dziwne unijne sankcje podważają proces pokojowy. Moskwa zastanawia się nad odwetem,"– Nowe sankcje UE na Rosję wyglądają „dość dziwnie” wobec rozpoczętego na Ukrainie procesu pokojowego – ocenił Władimir Putin. – Ja nawet nie rozumiem, z czym one są związane – powiedział prezydent Rosji. W jego opinii, restrykcje „w istocie podważają proces pokojowy na Ukrainie”.","Unia Europejska wdrożyła w piątek zaostrzone sankcje gospodarcze wobec Rosji , obejmujące utrudnienia dla firm rosyjskich związanych z przemysłem naftowym i nowe zakazy wjazdowe.  Kilka godzin później  amerykańskie ministerstwo finansów ogłosiło, że wprowadza nowe sankcje wymierzone w rosyjskie banki oraz sektor naftowy i zbrojeniowy. Putin skomentował posunięcie Brukseli w Duszanbe, gdzie uczestniczy w szczycie Szanghajskiej Organizacji Współpracy (SzOW). Prezydent Rosji oświadczył, że sankcje jako element polityki zagranicznej jeszcze nigdy nie przyniosły oczekiwanych skutków. Dodał, że Moskwa zastanawia się nad sankcjami odwetowymi. „Możliwy odwet, ale nie po, żeby się odgryźć” – Jeśli Moskwa podejmie kroki odwetowe – powiedział – to tylko po to, by zapewnić lepsze warunki swoim producentom. – Jeśli rząd dojdzie do wniosku, że takie kroki odpowiadają interesom naszej gospodarki, to tak zrobimy – podkreślił. Zastrzegł jednak, że Rosja nie wprowadzi sankcji odwetowych tylko po to, żeby „odgryźć się i ponieść z tego tytułu straty”. Prezydent Rosji oświadczył, że nowe sankcje UE w istocie podważają proces pokojowy na Ukrainie. Rosyjskie embargo na żywność „przyniosło minimalne skutki negatywne” Putin przyznał, że wprowadzone przez Rosję embargo na żywność „przyniosło negatywne skutki, ale minimalne”. Ocenił, że sprzyja ono rozwojowi rolnictwa rosyjskiego. – Jeśli patrzy się na problem w całości, ma to więcej pozytywów niż negatywów – tłumaczył. – Jeśli mniej urzędników i dyrektorów wielkich przedsiębiorstw pojedzie za granicę – żartował – i w zamian poświęcą więcej uwagi swym sprawom codziennym, wyjdzie na lepsze . – To samo, jeśli chodzi o deputowanych, którzy powinni raczej rozmawiać ze swymi wyborcami, zamiast opalać się w zagranicznych kurortach – dodał.   „Ukraina stała się zakładnikiem międzynarodowych interesów”Prezydent Rosji skrytykował działania USA.  Oświadczył, że Ukraina stała się zakładnikiem interesów międzynarodowych i jest wykorzystywana w celu zrobienia z NATO kluczowego elementu polityki zagranicznej Stanów Zjednoczonych. – Chodzi mi po głowie taka rewolucyjna idea, zgodnie z którą Ukraina nikogo nie obchodzi, wykorzystuje się ją tylko jako instrument do rozhuśtania stosunków międzynarodowych, jako zakładnika niektórych uczestników międzynarodowych relacji – oznajmił prezydent Rosji. – Powiedzmy po to, by reanimować NATO nie tylko jako organizację wojskową, ale jako element kluczowych instrumentów polityki zewnętrznej USA, aby zjednoczyć wokół państwa satelickie, wystraszyć jakimś tam zagrożeniem z zagranicy – dodał.",,
Partia Socjaldemokratyczna wygrywa w Danii. Porażka prawicy,"Partia Socjaldemokratyczna wygrała wybory parlamentarne w Danii, uzyskując 25,9 proc. głosów – podały duńskie stacje telewizyjne po podliczeniu niemal 100 proc. głosów. Na drugim miejscu uplasowała się Duńska Partia Liberalna z wynikiem 23,5 proc.","Centroprawicowa Duńska Partia Liberalna poprawiła wynik o 4 punkty procentowe w stosunku do wyborów w 2015 r., ale nie będzie mogła dalej rządzić. Jej główny koalicjant – Duńska Partia Ludowa (DF) – zdobyła zaledwie 9 proc. oddanych głosów, podczas gdy w 2015 r. mogła się pochwalić wynikiem 21,1 proc. oddanych na nią głosów. Według wstępnych szacunków blok partii lewicowych, nazywany „czerwonym”, w którym wiodącą rolę odgrywa Partia Socjaldemokratyczna, zdobył łącznie 49 proc. głosów, podczas gdy blok niebieski – złożony z partii prawicowych, uzyskał 41 proc. Oznacza to, że Socjaldemokraci, którzy pozostają w sojuszu z Socjalistyczną Partią Ludową (7,6 proc. oddanych głosów) i Radykalną Lewicą, czyli Duńską Partią Socjalliberalną (8,5 proc. oddanych głosów), mogą liczyć na 91 mandatów w liczącym 179 deputowanych parlamencie, jednoizbowym Folketingu. Prawica będzie tam dysponować 75 miejscami. Premier Lars Lokke Rasmussen uznał porażkę prawicowej koalicji w wyborach i zapowiedział, że najdalej w czwartek złoży na ręce królowej Małgorzaty II oficjalną rezygnację. Szanse na to, by jego ugrupowanie weszło w koalicję z Partią Socjaldemokratyczną, są niewielkie. Liderka tego ugrupowania, 41-letnia Mette Frederiksen, która w czasie kampanii kierowała też „czerwonym blokiem” mniejszych formacji lewicowych, zapowiedziała, że jej partia nie przyjmie propozycji stworzenia koalicji z rządzącą formacją premiera Larsa Lokke Rasmussena, Duńską Partią Liberalną, lecz raczej stworzy jednopartyjny rząd. Bardzo dobrze wypadła w wyborach ekologiczna partia socjalistyczna, która zdobyła ok. 7,4 proc. głosów. Dwuprocentowego progu nie przekroczyły za to prawicowe i antymuzułmańskie ugrupowania: Twarda linia (Stram Kurs) i Nowa Prawica. Cztery miejsca w parlamencie przypadają ex officio deputowanym z częściowo autonomicznych Wysp Owczych i Grenlandii. W odróżnieniu od innych państw europejskich, w Danii nie umocniły się w tych wyborach partie skrajnie prawicowe. Jak podkreśla w komentarzu Agencja Reutera, Dania jest już trzecim państwem wśród krajów nordyckich (po Szwecji i Finlandii), gdzie jesteśmy świadkami buntu społeczeństwa wobec rygorystycznej polityki cięć w wydatkach publicznych i dyscypliny budżetowej, jaką promowały partie centroprawicowe. Rozszerzenie sfery wydatków na cele społeczne – po latach zaciskania pasa za rządów Duńskiej Partii Liberalnej – to jedna z głównych obietnic Socjaldemokracji, która zapewniła jej zwycięstwo. Jednocześnie partia ta podczas kampanii wyborczej zajęła bardzo stanowcze jak na lewicę stanowisko w sprawie polityki migracyjnej, co zyskało jej nowych zwolenników – wcześniej wyborców nacjonalistycznej Duńskiej Partii Ludowej (DF). W komentarzach podkreśla się, że Mette Frederiksen będzie musiała szukać poparcia formacji prawicowych w kwestiach dotyczących imigrantów, a ugrupowań lewicowych - w polityce społecznej.",,
Jarosław Kaczyński o wyborach: To nowa jakość i dowód umacniania się demokracji,"– Chciałem podziękować wyborcom za poparcie, a także wszystkim, którzy wzięli udział w wyborach. To nowa jakość i dowód umacniania się polskiej demokracji. Dziękuję tym, którzy przyczynili się bezpośrednio do naszego zwycięstwa – mówił na konferencji prasowej po opublikowaniu oficjalnych wyników wyborów europarlamentarnych prezes PiS Jarosław Kaczyński.","PKW przedstawiła oficjalne dane, z których wynika, że w wyborach do PE PiS uzyskało 45,38 proc. głosów, KE – 38,47 proc., Wiosna – 6,06 proc., Konfederacja – 4,55 proc., Kukiz'15 – 3,69 proc., a Lewica Razem – 1,24 proc. PiS zdobyło 27 mandatów, Koalicja Europejska – 22, a Wiosna - 3.Kaczyński dziękował wyborcom za poparcie i wszystkim, którzy wzięli udział w wyborach, bo – jak ocenił – taka frekwencja w wyborach do PE to „nowa jakość”.Dziękował również tym, którzy przyczynili się do zwycięstwa PiS, w tym sztabowi wyborczemu.– Muszę wymienić tutaj pana premiera Mateusza Morawieckiego – tak i teraz był na pierwszej linii, on jest niebywale wręcz odporny na wszelkiego rodzaju trudy i tym razem tą ogromną odporność wykazał; był na dziesiątkach i więcej spotkań, zabierał głos, dziesiątki jeśli nie przeszło sto razy, był – można powiedzieć – jak zwykle niezwykle aktywnym uczestnikiem kampanii wyborczej – mówił prezes PiS.– Chciałbym podziękować pani premier Beacie Szydło za wspaniałą pracę i to nie tylko w swoim okręgu wyborczym, gdzie odniosła gigantyczny sukces, przeszło pół miliona głosów, ale także za pracę w całym kraju, czuła się odpowiedzialna za całą partię, nie tylko za swój okręg, i rzeczywiście wykonała też olbrzymią pracę – dodał.",,
Ukraina uczci przywódcę nacjonalistów. Będą oficjalne obchody urodzin Bandery,"110. rocznica urodzin Stepana Bandery, która przypada 1 stycznia przyszłego roku, będzie obchodzona na Ukrainie oficjalnie. Taką decyzję podjął ukraiński parlament. To kolejna inicjatywa honorująca przywódcę ukraińskich nacjonalistów.","Ukraina na szczeblu państwowym upamiętni przypadającą w nadchodzącym roku 110. rocznicę urodzin przywódcy ukraińskich nacjonalistów Stepana Bandery – postanowiła Rada Najwyższa (parlament) w Kijowie.  W przyjętej rezolucji deputowani zdecydowali, że oprócz rocznicy urodzin Bandery uroczystości państwowe odbędą się w 2019 r. m.in. z okazji 100-lecia Aktu Zjednoczenia Ukraińskiej Republiki Ludowej z Zachodnioukraińską Republiką Ludową oraz 30. rocznicy wyjścia Ukraińskiego Kościoła Greckokatolickiego z podziemia.  W zeszłym tygodniu Lwowska Rada Obwodowa ogłosiła rok 2019 rokiem Stepana Bandery. „Z okazji obchodów w 2019 roku 110. rocznicy urodzin wybitnego działacza politycznego, przywódcy Prowodu (zarządu) OUN-B, więźnia politycznego obozu koncentracyjnego Sachsenhausen, Rada Obwodowa zdecydowała o ogłoszeniu 2019 r. Rokiem Stepana Bandery” – głosi oświadczyła rady.  Kilka dni później ambasador Izraela na Ukrainie Joel Lion oświadczył na Twitterze, że ta decyzja go zaszokowała. „Nie mogę zrozumieć, w jaki sposób gloryfikacja tych, którzy brali bezpośredni udział w straszliwych antysemickich zbrodniach, pomaga w walce z antysemityzmem i ksenofobią. Ukraina nie powinna zapominać o zbrodniach na ukraińskich Żydach i nie powinna ich upamiętniać poprzez uszanowanie ich sprawców – oświadczył ambasador. Bandera był przywódcą jednej z frakcji Organizacji Ukraińskich Nacjonalistów (OUN), której zbrojne ramię – Ukraińska Powstańcza Armia (UPA) jest odpowiedzialne za prowadzone od wiosny 1943 r. czystki etniczne na ludności polskiej na Wołyniu i w Galicji Wschodniej.  Jako działacz, a potem przywódca ukraińskiego ruchu nacjonalistycznego w międzywojennej Polsce Bandera był organizatorem akcji terrorystycznych przeciwko państwu polskiemu i ZSRR, m.in. zamachów w 1933 r. na konsulat radziecki we Lwowie oraz w 1934 r. na ministra spraw wewnętrznych II RP Bronisława Pierackiego.  Za zamach na Pierackiego Bandera został skazany na karę śmierci, zamienioną następnie na dożywocie; znalazł się na wolności po ataku Niemiec i ZSRR na Polskę we wrześniu 1939 r. 30 czerwca 1941 r. ogłosił we Lwowie powstanie niepodległego państwa ukraińskiego, za co w lipcu 1941 r. został aresztowany przez Niemców i osadzony w obozie w Sachsenhausen. Przebywał tam do września 1944 r. Po II wojnie światowej Bandera zamieszkał w Monachium pod przybranym nazwiskiem Stefan Popiel. W październiku 1959 r. został zamordowany przez agenta KGB Bohdana Staszyńskiego.  W 2010 r. Bandera otrzymał pośmiertnie tytuł Bohatera Ukrainy. Nadał mu go specjalnym dekretem ustępujący wówczas prezydent Wiktor Juszczenko. Dekret ostatecznie został uchylony przez sąd. Przyznanie Banderze tytułu Bohatera Ukrainy wywołało protesty w Rosji i w Polsce.  Niedawno w Radzie Najwyższej Ukrainy zarejestrowano projekt rezolucji z apelem do prezydenta Petra Poroszenki o przywrócenie Banderze tytułu Bohatera Ukrainy.",,
Zasiłki na dzieci imigrantów ciążą Niemcom. Podejrzewają oszustwo,"Systematycznie rośnie liczba wniosków cudzoziemców z Unii Europejskiej o wypłatę zasiłków na dzieci – wynika z danych niemieckiego ministerstwa finansów.
Władze samorządowe protestują, bo na ten cel zaczyna im brakować pieniędzy.","Rocznie Niemcy wypłacają cudzoziemcom z Unii Europejskiej ponad 600 milionów euro zasiłków dla dzieci. Media zgodnie twierdzą, że w przypadku Bułgarii i Rumunii pobieranie niemieckich zasiłków przybrało formę zorganizowanego oszustwa. – Nie jesteśmy w stanie sprawdzić, czy zgłoszone w urzędach dzieci mieszkają w Niemczech, w Rumunii, czy w Bułgarii – powiedział agencji prasowej DPA burmistrz Duisburga, Soeren Link. – Nie wiadomo nawet, czy w ogóle istnieją – dodał.Zdaniem burmistrza, imigranci z Rumunii i Bułgarii nie zamierzają integrować się w Niemczech. – Oni nie przyjeżdżają tutaj, aby znaleźć pracę – zaznaczył Link.",,
"Jarosław Kaczyński ogłosił jedno z haseł, które pojawią się w programie PiS","„Sto obwodnic” – to jedno z haseł, które mają pojawić się w programie wyborczym Prawa i Sprawiedliwości. Jarosław Kaczyński ocenił w środę na konwencji w Olsztynie, że inwestycje drogowe poczynione za rządów jego partii świadczą, że w Polsce kończy się  postkomunizm.","Podczas środowej konwencji w Olsztyni prezes PiS zwrócił najpierw uwagę na kwestie bezpieczeństwa. Zauważył, że województwo warmińsko-mazurskie bezpośrednio graniczy z Rosją, dlatego właśnie w Olsztynie należy mówić o kwestiach bezpieczeństwa. – Bezpieczeństwa w różnych wymiarach, ale też w wymiarze militarnym – zaznaczył. – Nie dlatego, że spodziewamy się czegoś złego, że chcemy złych stosunków z naszym wielkim sąsiadem, tylko dlatego, że uwzględniamy realia, a te są takie, jakie są – mówił Kaczyński.Prezes PiS oświadczył, że rząd „przywiązuje do spraw bezpieczeństwa ogromne znaczenie, ogromną wagę”.– My wiemy, że jeśli spojrzeć na politykę państwa w jej wymiarze międzynarodowym, to zawsze na pierwszym miejscu należy stawiać na bezpieczeństwo, później jest kwestia statusu państwa, jego pozycji – mówił polityk. Jarosław Kaczyński podkreślił również, że pierwotnie na terenie Polski nie planowano stałej obecności żołnierzy amerykańskich w ramach NATO.– Jednak sytuacja geopolityczna, polityka Federacji Rosyjskiej w ciągu ostatnich kilkunastu lat, doprowadziła do zmiany stanowiska także naszych zachodnich sojuszników, a w szczególności Stanów Zjednoczonych. Ale to był przedmiot naszych wysiłków, naszej ciężkiej pracy, ciężkiej pracy naszej dyplomacji. (...) Mamy przecież tutaj, w Orzyszu wojska złożone z żołnierzy różnych krajów – zauważył prezes PiS.Według niego pokazuje to, że „mamy do czynienia z praktyczną realizacją tej zasady, że ten pobyt ma charakter stały”. – I to jest wielka zmiana, wielka pozytywna zmiana w naszej sytuacji. Ale jeśli myślimy o obronie, to zawsze mówimy o tym, że broniony przez innych jest ten, kto sam umie się bronić. I stąd nasze wysiłki po to, by wzmocnić nasze siły zbrojne, rozbudować a przede wszystkim lepiej je uzbroić – podkreślił Kaczyński.Wskazał, że temu mają służyć kolejne zakupy dla wojska, „w tym najnowocześniejszej broni jak samolot F 35”.– Te wszystkie zakupy, ale także zamówienia w polskim przemyśle zbrojeniowym tworzą tą nową jakość. Polska armia się dozbraja i staje się naprawdę nowoczesną, naprawdę zdolną do walki z trudnym przeciwnikiem – zapewnił lider PiS. Podkreślił, że Polska nie chce, by kiedykolwiek do tej walki doszło, ale postępuje w myśl zasady „chcesz pokoju, przygotuj się do wojny”. Prezes PiS mówił również o przekopie Mierzei Wiślanej. – To stary plan, nasz plan, od początku nasz, mówiliśmy o tym wielokrotnie, mówiliśmy o tym, kiedy poprzednio rządziliśmy, ale zawsze było tak, że nie byliśmy w stanie tego podjąć w praktyce – stwierdził.Zaznaczył, że jest wielu przeciwników przekopu. – Jest tylko pytanie, czym oni się kierują - pytał Kaczyński. Do „wad postkomunizmu” Kaczyński zaliczył też „nieliczenie się z interesami” takich regionów, jak Warmia i Mazury. Czas rządów PiS oznacza jednak, jak zapewnił, odejście od tego modelu i realizację wielu przedsięwzięć gospodarczych i różnych inwestycji na tych ziemiach.– Elementem postkomunizmu było zupełnie ignorowanie interesów różnych regionów kraju i to w ogromnej mierze dotknęło tej ziemi. My też z tym kończymy poprzez inwestycje drogowe. To jest także kwestia obwodnicy Olsztyna, bardzo duży sukces. To jest kwestia bardzo wielu innych przedsięwzięć – powiedział Kaczyński i dodał, że w nowym programie partii pojawi się hasło „sto obwodnic”.– Bo chcemy doprowadzić do tego, że ten bardzo zły, bardzo niszczący społecznie objaw postkomunizmu, jakim było lekceważenie interesów różnych ziem, w tym może szczególnie właśnie tej ziemi, został ostatecznie za nami – powiedział.W najbliższą sobotę w Lublinie odbędzie się konwencja programowa PiS, na której zaprezentowany zostanie nowy program partii.",,
Afera „Fryzjera”. Skazany Piotr Reiss odpiera zarzuty o korupcję,"Piotr Reiss skomentował w mediach społecznościowych wyrok sądu w słynnej aferze „Fryzjera”, czyli korupcji w polskiej piłce nożnej. Legendarny kapitan poznańskiego Lecha napisał, że zamierza walczyć o swoje dobre imię i złoży apelację.","Sąd w poniedziałek skazał winnych afery korupcyjnej w polskim futbolu, której główną postacią był Ryszard F. W aferze „Fryzjera” ukarano również byłych piłkarzy Lecha Poznań: Waldemara K. i Piotra Reissa. Dostali oni kary pozbawienia wolności w zawieszeniu. Postanowienie sądu nie jest prawomocne.Na Facebooku do wyroku odniósł się Piotr Reiss. Napisał m.in. „odnosząc się do nieprawomocnego wyroku sądu pragnę podkreślić, że nadal będę walczył o swoją niewinność. Nie przyznaje się do zarzucanych mi przewinień, złożyłem wyjaśnienia ustosunkowując się merytorycznie do wszelkich zarzutów. „Podkreślę jeszcze raz, że w sprawie brak jest dowodów jednoznacznie potwierdzających popełnienie przeze mnie zarzuconych czynów.” – napisał popularny „Reksik”.Reiss to czołowy piłkarz polskiej ligi przełomu wieków. Większość swojej kariery spędził w barwach Lecha Poznań, rozgrywając 327 meczów i strzelając 109 goli. W reprezentacji Polski wystapił cztery raz i zaliczył jednego gola.Reiss został skazany na rok i dwa miesiące pozbawienia wolności w zawieszeniu, zakaz działalności w piłce nożnej na okres trzech lat i przepadek 5 tysięcy złotych.",,
„Wadowice wracają do ideałów JPII”; burmistrz ateista wyjaśnia swój sukces w wyborach,"– Moje zwycięstwo nie jest wyrazem odwrócenia się mieszkańców Wadowic od ideałów, które głosił Jan Paweł II. Wprost przeciwnie – zapewnił na antenie TVP Info burmistrz elekt Mateusz Klinowski. Zdeklarowany ateista i zwolennik legalizacji narkotyków uważa, że został wybrany, ponieważ mieszkańcy „papieskiego miasta” mieli dość nieprawidłowości dokonywanych przez poprzednie władze „w imię wierności Janowi Pawłowi II”.","36-letni Mateusz Klinowski, związany z lewicą aktywista polityczny, wykładowca prawa i zwolennik dopuszczenia do używania i posiadaniamarihuany, w wyborach samorządowych wygrał w Wadowicach ze sprawującą od ponad 20 lat funkcję burmistrza Ewą Filipiak. Zagłosowało na niego 56,8 proc. wyborców.  W rozmowie z TVP Info podkreślił, że jego wygrana „nie jest wyrazem zwycięstwa jakiejś ideologii, jakiegoś odwrócenia się od ideałów, które głosił Jan Paweł II, wprost przeciwnie”.„Zatraciliśmy papieskie ideały” – W Wadowicach zatraciliśmy ideały papieskie, (odchodzący – red.) samorząd stał się przykładem patologii. Liczne nieprawidłowości dokonywane były w imię wierności Janowi Pawłowi II. Po prostu mieszkańcy Wadowic mieli już tego dość – powiedział.  – Papieskość Wadowic to jest ogromny atut, ale dotychczas korzystała z niego przede wszystkim ekipa pani burmistrz. Umożliwiało to zamknięcie mediom ust. Bo jak można krytykować samorząd świętego miasta? To było cyniczne granie postacią Jana Pawła II – podkreślił Klinowski. I zapowiedział „spokojną akcję oczyszczania gminy z nieprawidłowości”.– Najbliżsi przyjaciele Karola Wojtyły, żyjący jeszcze, są pełnomocnikami naszego stowarzyszenia Inicjatywa Wolne Wadowice, jak również naszego komitetu wyborczego. Więc to środowisko Karola Wojtyły właściwie przejęło dzisiaj władzę w mieście – stwierdził Klinowski.  „Zmień ze mną Wadowice na lepsze”    Były radny wadowicki kojarzony jest z Januszem Palikotem i jegopartią, choć sam oficjalnie odcina się od tych powiązań.Współtworzył Polską Sieć Polityki Narkotykowej. Z wykształceniajest prawnikiem i filozofem. Obecnie pracuje w Katedrze TeoriiPrawa, Wydziału Prawa i Administracji Uniwersytetu Jagiellońskiegow Krakowie. W 2014 roku był kandydatem z listy Zielonychdo Parlamentu Europejskiego. Nie zebrał jednak liczby podpisówwymaganej do jej zarejestrowania.    Kandydował na stanowisko burmistrza Wadowic z ramieniastowarzyszenia „Inicjatywa Wolne Wadowice”. Jego główne hasłokampanii wyborczej brzmiało: „Zmień ze mną Wadowice na lepsze”.Klinowski zapowiadał rozprawienie się z wadowickim „układemrządzącym”. Na internetowym blogu aktywista określa swoją postawęjako „radykalny głos pokolenia JP2 z miasta, gdzie wszystko sięzacięło”.",,
Już 3 miliony muzułmanów w Wielkiej Brytanii,"Po raz pierwszy w historii liczba muzułmanów żyjących w Wielkiej Brytanii przekroczyła trzy miliony – wynika z raportu przedstawionego przez rząd w Londynie. Wyznawcy islamu są najszybciej rosnącą grupą wyznanionową, podczas gry liczba chrześcijan stale maleje.","Raport został przygotowany przez podległy rządowi Office for National Statistics. Jego celem było pierwsze dokładne oszacowanie wielkości różnych grup etnicznych i religijnych.Wcześniej populacje mniejszości można było oceniać tylko raz na 10 lat, korzystając z wyników spisów powszechnych. Poprzednio taki spis wykonano w 2011 roku, zaś raport ONS dotyczy roku 2016.Z dokumentu wynika, że najliczniejszą grupą są niezmiennie chrześcijanie, których jest 56,6 proc. ogółu. Zgodnie z oceną urzędu statystycznego, liczba wyznawców Chrystusa w Wielkiej Brytanii stale spada, ale dynamika spadku mogła zacząć zwalniać w ostatnim okresie. Drugą najliczniejsza grupą religijną są muzułmanie, których w 2016 roku było 3,13 mln. To około 5,6 proc. brytyjskiego społeczeństwa. Analitycy oszacowali, że w ciągu pięciu lat od czasów spisu powszechnego ich liczba wzrosła o około 400 tys.",,
Radny Warszawy dla portalu tvp.info: Trzaskowski i PO uciekają od tematu ścieków,"Rządząca Warszawą Platforma Obywatelska odwołała zaplanowaną na 12 września sesję Rady Warszawy. Przedstawiciele Zjednoczonej Prawicy chcieli wypytać władze stolicy o sprawy związane z oczyszczalnią Czajka. W wyniku jej awarii zrzucono do Wisły ponad 2 mld litrów ścieków. – Widać, że cały establishment koalicji nie chce o tym rozmawiać, bo idą wybory – ocenił w rozmowie z portalem tvp.info Dariusz Lasocki, radny Warszawy z Prawa i Sprawiedliwości.","– Odwołanie sesji to jest ucieczka. Mieszkańcy powinni wiedzieć również to, że w tej sprawie nikt nie chce nikogo informować. My oczywiście nie jesteśmy w stanie dotrzeć do źródeł, czyli na przykład do pracowników MPWiK, bo siłą rzeczy oni nie chcą o tym mówić. A myślę że mają największą wiedzę – powiedział nasz rozmówca. BLasocki powiedział, że zamierzał pytać Rafała Trzaskowskiego również o proces inwestycyjny „Czajki”. Na razie prezydent stolicy, choć mija już trzeci tydzień od awarii (27 sierpnia), nie udziela wyjaśnień.  Ucieczka, o której mówił Dariusz Lasocki, okazała się o tyle nieskuteczna, że radni Zjednoczonej Prawicy złożyli wniosek i o zwołanie sesji nadzwyczajnej Rady Warszawy, która – już wiadomo – odbędzie się 13 września o godz. 18.  – Mamy nadzieję, że radni PO przyjdą na tę sesję i również będą chcieli wysłuchać wyjaśnień pana prezydenta Trzaskowskiego w kwestiach związanych z oczyszczalnią „Czajka”. Proszę pamiętać, że my jako radni jesteśmy wybrani w wyborach bezpośrednich, głosami setek tysięcy mieszkańców. Mamy mandat do zadawania pytań. Więc uważam, że słuszna jest sugestia, żeby na tej sesji był prezydent miasta, być może cały zarząd MPWiK, całe biuro audytu i inne służby, które nam powiedzą, co tam się naprawdę wydarzyło – wskazał radny PiS. Rozmówca portalu tvp.info dodał, że póki co przedstawiciele rządzącej Warszawą Koalicji Obywatelskiej starają się unikać tematu awarii oczyszczalni ścieków, z powodu której, jak przypomniał, Wisła została zanieczyszczona od Warszawy aż do ujścia do Bałtyku.   – Komisja ochrony środowiska Rady Warszawy powinna momentalnie zorganizować wyjazdowe posiedzenie na miejscu zdarzenia. Tego nie zrobiono – przypomniał. Pytany o zarzut wykorzystywania sprawy awarii „Czajki” w kampanii wyborczej Zjednoczonej Prawicy radny Lasocki zdecydowanie odrzucił takie sugestie. –  Przecież myśmy nie maczali w tym palców. Wszyscy mieszkamy w Warszawie, wszystkim nam zależy na tym, by Wisła była czysta – zapewnił radny. Dodał, że podobnie jak inni mieszkańcy jest zaniepokojony brązowym kolorem cieczy, która 8 września przez wiele godzin leciała z kranów na osiedlu Gocław, gdzie mieszka.  –  Nie byłoby tak mocnej reakcji Zjednoczonej Prawicy w Warszawie, gdyby nie oświadczenie prezydenta Trzaskowskiego z 29 sierpnia, kiedy to powiedział wprost: nic się w Warszawie nie stało, nie ma żadnej katastrofy ekologicznej. A potem na kolanach błagał MON o most pontonowy – wyjaśnił.  Dariusz Lasocki dodał, że złożył wniosek o powołanie specjalnego zespołu radnych, urzędników i ekspertów z Politechniki Warszawskiej, którzy zbadaliby nie tylko kwestię awarii, ale również cały proces inwestycyjny budowy „Czajki”. – Bo być może ktoś popełnił tak karygodne błędy, że najdroższa prawdopodobnie oczyszczalnia  ścieków na świecie, o koszcie 2 mld zł, po prostu jest fuszerką. Prezydent nie zarządza należycie miastem i to jest element tego nienależytego zarządzania. Tam nie było nadzoru, nie przeprowadzano, jak się okazało, wymaganych przepisami kontroli. Ktoś to zaniedbał – podkreśla rozmówca portalu tvp.info.",,
Oto najbardziej otyły naród w Europie. W skali światowej – tuż za podium,"Węgrzy są najbardziej otyłym narodem Europy, a w skali światowej zajmują czwarte miejsce – poinformowało Węgierskie Towarzystwo Badania Otyłości (MET). Powołało się przy tym na najnowsze dane Organizacji Współpracy Gospodarczej i Rozwoju (OECD). Polacy plasują się w tym rankingu daleko, dopiero na 25. miejscu.","MET podało, że według ekspertów 2/3 dorosłej ludności Węgier cierpi na nadwagę lub otyłość. Jak wynika z najnowszych danych OECD, w tym kraju otyłych jest 30 proc. osób powyżej 15. roku życia. Pierwsze miejsce wśród wszystkich członków OECD zajmują Stany Zjednoczone, gdzie otyłych jest 40 proc. dorosłych, a kolejne: Chile, Meksyk i Nowa Zelandia, ze wskaźnikami odpowiednio 34,4, 33,3 oraz 32,2 proc.  W Polsce otyłych jest 16,7 proc. dorosłych, co plasuje ją na 25. miejscu wśród 36 członków OECD, za wieloma innymi państwami UE, takimi jak Portugalia, Finlandia, Niemcy czy Łotwa. Jak podkreśla MET, z danych za lata 2009–14 wynika, że na Węgrzech rośnie odsetek otyłych; prognozuje się, że do tej grupy dołączy coraz więcej osób z nadwagą. Według danych Narodowego Funduszu Ubezpieczeń Zdrowotnych (NEA) z 2012 r. na opiekę nad osobami z nadwagą przypadało 11,6 proc. wszystkich wydatków funduszu, co stanowiło 0,73 proc. PKB. W celu obniżenia ryzyka otyłości i związanych z nią chorób MET zaleca urozmaiconą dietę, spożywanie jedzenia w mniejszych porcjach, więcej ruchu i 7-8 godzin snu na dobę. Jak podkreśliła organizacja, otyłość może powodować ponad 20 chorób, z których najczęstsze to nadciśnienie, choroby serca i układu krążenia, cukrzyca typu II oraz niektóre guzy.",,
Korwin-Mikke i Apel gośćmi porannej publicystyki w TVP,"W „Gościu Poranka” w TVP Info o godz. 7.45 Adrian Klarenbach porozmawia z eurodeputowanym i liderem Partii KORWiN Januszem Korwin-Mikkem. Z kolei gościem „Polityki przy kawie” o godz. 8.15 będzie Piotr Apel, poseł ugrupowanie Kukiz’15. Rozmowę poprowadzi Krzysztof Grzybowski.",,,
15-latek okradał „na policjanta”. Od jednej z kobiet otrzymał 130 tysięcy złotych,"Do zatrzymania 15-latka doszło na warszawskiej Woli. Nastolatek został przyłapany na gorącym uczynku w mieszkaniu 78-letniej kobiety, która przekazywała mu 20 tys. zł. Wcześniej tą samą metodą oszust wyłudził od staruszki 130 tysięcy złotych.","Nastolatek podawał się za policjanta.  Przekonywał, że rozpracowuje zorganizowaną grupę przestępczą i prosił w związku z tym o pomoc finansową. Odbiór pieniędzy miał nastąpić w miejscu zamieszkania 78-latki. Kiedy kobieta pobrała 20 tysięcy złotych z banku, do akcji wkroczyli policjanci z wolskiej komendy. Funkcjonariusze zorganizowali zasadzkę i czekali w umówionym miejscu na odbiór pieniędzy. Mężczyzna został zatrzymany na gorącym uczynku. 15-latek posiadał przy sobie gotówkę w kwocie ponad 12 tysięcy zł oraz ponad 22 gramy amfetaminy. Policjanci zgromadzili materiał dowodowy, który udowodnił nieletniemu dodatkowo dwa oszustwa, do których doszło kilka dni wcześniej. Wówczas pokrzywdzona przekazała mu dwukrotnie pieniądze w wysokości łącznej 130 tysięcy zł.Policjanci z warszawskiej Woli zajmujący się zwalczaniem przestępczości wśród nieletnich przekazali zebrany materiał do sądu rodzinnego i nieletnich. 15-latkowi zostały określone czyny karalne dotyczące dwóch oszustw i usiłowania oszustwa, posiadania narkotyków, uszkodzenia mienia i naruszenia nietykalności cielesnej policjanta. Nieletni został umieszczony w schronisku dla nieletnich na trzy miesiące. Policjanci przypominają, że oszuści umiejętnie manipulują rozmową ze starszymi osobami, tak by uzyskać jak najwięcej informacji. Oszust podaje często wymyślone nazwisko, numer odznaki. Sprawcy często przekonują starsze osoby, że ich pieniądze pomogą w schwytaniu przestępców. W takich sytuacjach przede wszystkim należy zachować ostrożność. Funkcjonariusze policji nigdy nie informują o prowadzonych przez siebie sprawach telefonicznie i nigdy nie proszą też o przekazanie pieniędzy nieznanej osobie.",,
Policjant zostawił naładowaną broń w toalecie w warzywniaku,"49-letni funkcjonariusz japońskiej policji zostawił naładowaną broń w kaburze w toalecie sklepu w Tokio. Miejscowe media nie informują, jakie konsekwencje mogą go spotkać.","Do zdarzenia doszło w niedzielę około godz. 8.30 rano czasu lokalnego w mieście Machida należącym do aglomeracji tokijskiej. Policjant po cywilnemu patrolował sklepy i – wykonując obowiązki służbowe – wszedł do warzywniaka.Gdy poczuł potrzebę, skorzystał tam z łazienki. Aby broń mu nie przeszkadzała, powiesił ją na haczyku. Po chwili wyszedł. Pięć minut później do łazienki poszedł jeden z klientów i znalazł pistolet w kaburze. O odkryciu poinformował pracowników sklepu, zaś ci wezwali policję.Patrol, który przyjechał na miejsce zabezpieczył broń, w której znajdowało się pięć pocisków. Policja poinformowała, że funkcjonariusz gapa „kompletnie zapomniał” o pistolecie.Wskazano, że do obowiązków 49-latka służącego w wydziale do walki z oszustwami należy patrolowanie sklepów.",,
Internauci domagają się reakcji rządu i służb w sprawie Fundacji Otwarty Dialog,"Nie milkną głosy sprzeciwu wobec działalności Fundacji Otwarty Dialog, której przedstawiciel Bartosz Kramek zasłynął z opublikowania instrukcji pod hasłem „Niech państwo stanie: wyłączmy rząd!”, która została określona jako nawoływanie do przeprowadzenia polskiego Majdanu. Zdecydowanej reakcji w sprawie działalności FOD domagają się także internauci, którzy przygotowali petycję skierowaną do Premier RP Beaty Szydło oraz przedstawicieli Rządu RP.","W dokumencie, pod którym podpisało się już ponad 100 osób, czytamy: „W dobie ostatnich medialnych doniesień na temat charakteru funkcjonowania wspomnianej wyżej organizacji pozarządowej, której celem wbrew temu co twierdzą jej założyciele, nie jest walka o demokrację i wolność człowieka, wyrażamy sprzeciw wobec zgody na dalsze funkcjonowanie bez nadzoru ze strony ministra i organów sprawiedliwości. Wszystkie ujawnione do tej pory informacje pozwalają stwierdzić, że FOD i wszelkie podejmowane przez nią działania zagrażają bezpieczeństwu Polski”.„Idealnym poparcie tej tezy jest opublikowany przez Bartosza Kramka, 16-punktowy manifest na Facebooku, który opisywał kolejne kroki odsunięcia obecnego rządu od władzy. Nie wiadomo, czy Kramek poważnie pisał o >>obaleniu rządu<< czy też chciał tylko dostać się pod parasol ochronny opozycji w celu uwiarygodnienia działalności swojej fundacji, ale bez wątpienia powinien przykuć uwagę polskich służb” –  piszą autorzy petycji. Finansowanie FODPetycja podnosi także budzące znaczne kontrowersje kwestie finansów Fundacji Otwarty Dialog, która znaczną część swojej działalności finansuje ze środków pozyskanych od osób związanych z rosyjskim przemysłem zbrojeniowym. „Ponadto, niejasne finansowanie działalność Fundacji przez podmioty z Ukrainy i Rosji, pozwalają wysnuć wniosek, że Fundacja ta jest niczym innym jak rosyjskim narzędziem, którego przeznaczeniem jest pranie brudnych pieniędzy pochodzących z Rosji i Ukrainy, pod przykrywką walki o demokrację w Polsce” – czytamy w petycji. Przytacza ona także ścisłe powiązania FOD z obywatelami krajów byłego ZSRR oskarżonymi o poważne przestępstwa, takie jak zlecenie zabójstwa czy defraudacja miliardów dolarów. Jak informuje portal wPolityce.pl, Ministerstwo Spraw Zagranicznych podjęło już kroki w celu zwiększenia nadzoru nad działalnością Fundacji Otwarty Dialog. Obejmują one: – Wystąpienie do Sądu Rejonowego dla m. st. Warszawy z wnioskiem o ustanowienie przez sąd zarządu przymusowego fundacji oraz zawieszenie jej dotychczasowego zarządu – działając w trybie nadzoru nad przedmiotową fundacją określonym w ustawie z dnia 6 kwietnia 1984 r. o fundacjach Ministerstwa Spraw Zagranicznych. – Zapytanie do prezes zarządu fundacji, Pani Lyudmyly Kozlovskiej, dlaczego na oficjalnym profilu fundacji na portalu Facebook umieszczane są informacje nawołujące do nielegalnych działań, takich jak zachęcanie do niewywiązywania się z obowiązku uiszczania podatków czy ataki personalne, wymierzone w konkretne osoby oraz dlaczego Pan Bartosz Kramek, przewodniczący rady Fundacji Otwarty Dialog, publikując prywatne posty na swoim profilu na Facebooku równocześnie zamieszcza informację o pełnionej funkcji we władzach fundacji, wzywając m.in. do niepłacenia podatków. – Wezwanie fundacji do natychmiastowego usunięcia ze stron internetowych, profili na portalach społecznościowych oraz innych publicznych witryn internetowych, zarządzanych, należących lub/i prowadzonych przez fundację, a także wspierających fundację informacji, nawołujących do podejmowania nielegalnych działań, w tym skierowanych pod adresem władz państwowych wskazując, iż w ocenie organu nadzoru publikowane w przestrzeni publicznej wezwania np. do niepłacenia podatków stanowią realne wezwanie do łamania przepisów prawa. – Wniosek do Dyrektor Izby Administracji Skarbowej w Warszawie o przeprowadzenie w fundacji kompleksowej kontroli skarbowej, w związku z zamieszczeniem przez fundację wezwania do powszechnego niepłacenia podatków, która rozpoczęła się z dniem 7 sierpnia br.Petycja do premier RP Beaty Szydło w sprawie działalności Fundacji Otwarty Dialog",,
Kolejny sztorm tropikalny uderzył w Bahamy,"Burza tropikalna Humberto zbliża się do północnych rejonów Bahamów, które kilkanaście dni temu zostały zdewastowane przez huragan Dorian. Na niektórych wyspach już powiał silny wiatr i spadł ulewny deszcz, utrudniając akcję ratowniczą przy skutkach Doriana.","Jak poinformowało amerykańskie Narodowe Centrum ds. Huraganów (NHC) Humberto znajduje się ok. 65 km od wyspy Wielkie Abaco i 190 km od Wielkiej Bahama. Porusza się z prędkością 11 km/godz., a wiatr wieje z prędkością 85 km/godz. Na najbardziej zagrożonych wyspach wydano ostrzeżenia przed burzą tropikalną, a służby pomocowe, pracujące przy skutkach huraganu Dorian, czasowo wstrzymały wszelkie działania.Meteorologowie przewidują, że w niedzielę wieczorem Humberto przekształci się w huragan i skieruje się na północny-zachód, w kierunku Stanów Zjednoczonych. Nie zagrozi jednak bezpośrednio lądowi, jedynie silne fale mogą zalać wybrzeża Florody, Georgii i Karoliny Południowej.Humberto stał się odczuwalny na Bahamach w momencie, gdy najbardziej zniszczone wyspy tego archipelagu odwiedzał sekretarz generalny ONZ Antonio Guterres. „Byłem przerażony. Nigdy nie widziałem takiego poziomu systematycznej dewastacji. Huragan Dorian miał kategorię piątą, myślę, że jest to kategoria z piekła, chociaż nie było to dzieło diabła. Nasze serca są ze wszystkimi mieszkańcami Bahamów, a ONZ jest u ich boku” – powiedział Guterres po lotniczej wizycie nad najbardziej zniszczonymi terenami.Huragan Dorian uderzył w Bahamy dwa tygodnie temu. Zabił 50 osób, ale według premiera Huberta Minnisa bilans ten może zwiększyć się, bowiem wciąż 1300 osób uważanych jest za zaginione.Dorian należał do najpotężniejszych huraganów w historii Karaibów. Towarzyszyły mu wiatry wiejące z prędkością blisko 300 km na godzinę. Żywioł spowodował olbrzymie powodzie, a uszkodzonych lub całkowicie zniszczonych zostało około 13 tys. domów.",,
"„PO potrzebuje lidera, który będzie premierem”. Mucha znów uderza w Schetynę","– PO potrzebuje przewodniczącego, który będzie się przygotowywał do natychmiastowego objęcia funkcji premiera po zmianie władzy – powiedziała Joanna Mucha, która będzie się ubiegać o przywództwo w partii. Retoryka Muchy wydaje się kontrastować z drogą, jaką obrał Grzegorz Schetyna. W trakcie minionej kampanii przed wyborami parlamentarnymi aktualny lider PO nie chciał być kandydatem PO na premiera w razie zwycięstwa.","Polityk dodała, że dziś w PO brakuje kogoś, kto zabrałby głos wobec Europy np. w takich kwestiach, jak deklaracja neutralności klimatycznej. – Chcę być szefową PO dlatego, że uważam, że największa partia opozycyjna to partia, która ma przez najbliższe cztery lata harować pod przewodnictwem premiera in spe – premiera, który będzie się przygotowywał do natychmiastowego przejęcia władzy, jak tylko ta władza zostanie odbita z rąk PiS – powiedziała Mucha na antenie TVN24. Zarzuciła, że „dzisiaj demokratyczna część Polski, ta część Polski, z która się wiąże cały ten wielki ruch obywatelski, cała opozycja, nie ma głosu, jest niema”. Nawiązała do unijnego celu osiągnięcia neutralności klimatycznej do roku 2050, do czego Polska jako jedyny kraj się nie zobowiązała. – Polska nie podpisuje się pod ustaleniami unijnymi, mówi, że my nie będziemy w 2050 roku neutralni, jeśli chodzi o emisję CO2, i nie ma nikogo z naszej strony, ze strony opozycji, kto by powiedział Europie: jeśli my dojdziemy do władzy, to podpiszemy się pod tymi ustaleniami, jesteśmy z wami, dlatego że to jest dobre dla świata, dla klimatu, dla Polski, dla Europy – powiedziała. Zapewniła, że niezależnie od wyborów wewnątrz partii „każdy z nas będzie robił wszystko, co w naszej mocy, żeby wspierać Małgorzatę Kidawę-Błońską w tej kampanii”. Według Muchy Kidawa-Błońska „to kandydatka, która wyznaczy zupełnie inne pole rywalizacji wyborczej”, i „nie utożsamia się z wizją walki, tylko z wizją współpracy i opiekuńczego podejścia do Polaków”. – Nam się do tej pory wydawało, że najlepszy kandydat to ten, który wejdzie w największe zwarcie, największą walkę z Andrzejem Dudą; gdzie będzie mocna, agresywna walka. Uważam, że Polacy są tym absolutnie zmęczeni; Polacy dzisiaj oczekują bezpiecznika, potrzebują kogoś, kto ich zapewni, że samorząd, który jest zagrożony, nie zostanie zmieniony, bo prezydent na to nie pozwoli; nasza obecność w Europie nie zostanie zagrożona w UE, bo będziemy mieli prezydenta, który na to nie pozwoli, przedsiębiorcy również będą bezpieczni – stwierdziła. – Mam przekonanie, że Polacy wyborami do Senatu pokazali, że chcą pewnego balansu we władzy i w związku z tym będą chcieli poprzeć naszego kandydata; jestem przekonana, że przekonamy Polaków, że taka prezydentka jest nam potrzebna – powiedziała.",,
Wałęsa o LGBT: Nie mogą chodzić po mieście i bałamucić moje wnuki,"– Nie mogą chodzić po mieście i bałamucić moje wnuki, to nie jest normalne – powiedział Lech Wałęsa, pytany o prawa mniejszości seksualnych. Były prezydent uważa, że „większość jest inna i oni się tej większości muszą podporządkować”.","Podczas niedzielnego spotkania w ramach Klubu Obywatelskiego w Krośnie odbyło się spotkanie z Lechem Wałęsą. Jednym z poruszanych tematów przez byłego prezydenta były prawa mniejszości seksualnych. Fragment nagrania z tego spotkania opublikował użytkownik Twittera. – Jestem fanatykiem zorganizowań społecznych i dawania tyle grupom, na ile zasługują. Jeśli ta mniejszość Biedronia ma 5 proc., to mają 5 proc. w parlamencie. I jak przeliczymy, to się okaże, że może nie w parlamencie, ale poza parlamentem – powiedział były prezydent. Wałęsa powiedział, że osób homoseksualnych nie wolno ich gnębić, bo „Pan Bóg stworzył ich tak samo, jak nas”. – Prawa tak. Ale nie mogą chodzić za paluszki po mieście i bałamucić moje wnuki. To nie jest normalne, większość jest inna, i oni się tej większości muszą podporządkować – dodał. – Jestem stary i mogę to powiedzieć, ale nie myślę o gnębieniu, o wyrzucaniu. Nie – podkreślił były prezydent.",,
"Rosja uważa, że jest otaczana","– Potrzebna jest solidna debata z dobrą wolą i wyobraźnią, co do dwóch części Europy. Ukraina jest elementem tej gry – tak fakt wstrzymania przez Ukrainę procesu przygotowań do podpisania umowy stowarzyszeniowej z UE komentował na antenie TVP Info Stanisław Ciosek, były ambasador RP w Rosji.","Gość TVP Info zauważył, że możliwość, iż Janukowycz nie podpisze umowy z UE na zaplanowanym za tydzień szczycie Partnerstwa Wschodniego w Wilnie – „była ciągle rozpatrywana”. – Sam prezydent Kwaśniewski i Pat Cox obstawiali „pół na pół”. Źle się stało, ze dopuszczono do takiego meczu. Rzecz jest bardzo poważna i niezwykle geostrategiczna dla Polski, dla Europy i dla świata. Pytanie jest takie – co dalej ze wschodnią częścią kontynentu? – zastanawiał się były ambasador.Ciosek mówił też o wpływie Rosji na europejską przyszłość Ukrainy. Dodał, że choć „nie chce być adwokatem Rosji”, to „Rosja uważa, że jest otaczana”. – Sam rozmawiałem z Gorbaczowem na ten temat. Mówił o obietnicach składanych Rosji, że NATO się nie rozszerzy, że nie będzie uzbrojone – a będzie. Kraje Bałtyckie zostały włączone do struktur europejskich… – wymieniał gość TVP Info. Jego zdaniem jednak „bój o Ukrainę jest zbędny”. – Rosja bez Ukrainy będzie lepsza niż z Ukrainą.",,
Wójcik o publikacji Misiło: Prowokacja na kilka dni przed rocznicą wybuchu Powstania Warszawskiego,"– Prowokacja na kilka dni przed rocznicą wybuchu Powstania Warszawskiego – powiedział w poniedziałek w programie #Jedziemy na antenie TVP Info wiceminister sprawiedliwości Michał Wójcik, odnosząc się do grafiki zamieszczonej przez posła PO Piotra Misiło, na której widnieje symbol Polski Walczącej umieszczony na tle flagi środowisk LGBT. Zdaniem Wójcika jest to czyn, który zasługuje na potępienie ze wszystkich stron.","W niedzielny wieczór, na cztery dni przed 75. rocznicą Powstania Warszawskiego, poseł PO Piotr Misiło zamieścił na platformie społecznościowej Twitter grafikę, na której symbol Polski Walczącej umieszczony jest na tle flagi środowisk LGBT. Post posła spotkał się z krytyką, jako próba politycznego wykorzystania symboliki i zbliżającej się rocznicy. O komentarz w tej sprawie został poproszony wiceminister sprawiedliwości Michał Wójcik.– Dopóki szef PO nie odetnie się od tego haniebnego czynu, będzie to oficjalnym stanowiskiem (partii – red.), bo o ile wiem, to ten poseł jest członkiem tej formacji – stwierdził.– Można powiedzieć, że ten czyn, haniebny, skandaliczny, który nam się w głowie nie mieści, jest prowokacją na kilka dni przed kolejną rocznicą wybuchu Powstania Warszawskiego – ocenił. Wiceminister sprawiedliwości przypomniał, że jest ustawa, gdzie jasno jest napisane, że każdy obywatel powinien z szacunkiem i czcią darzyć ten znak, bo ma on szczególne znaczenie w polskiej historii. Zdaniem Wójcika, „ten człowiek powinien odpowiedzieć w sensie prawnym” za ten czyn. – Ten znak miał szczególne znaczenie, nawet Armia Krajowa zachęcała, żeby stosować ten znak. To było coś, co było spoiwem narodu, który walczył o przetrwanie – zauważył Wójcik.– To jest przykre, że muszę komentować w ogóle coś takiego – stwierdził. Wiceminister zapowiedział, że poleci dziś pracownikom swojego resortu by przygotowali „specjalne opracowanie” w sprawie „znieważenia Znaku Polski Walczącej”.",,
72 lata temu zaczął się proces niemieckich zbrodniarzy z Auschwitz,"40 członków załogi obozu Auschwitz, w tym były komendant Arthur Liebehenschel, stanęło 24 listopada 1947 r. przed Najwyższym Trybunałem Narodowym w Krakowie. Ruszył największy w Polsce proces niemieckich zbrodniarzy, w którym zapadły 23 wyroków śmierci.","Akt oskarżenia obejmował przede wszystkim udział w zagładzie Żydów w komorach gazowych oraz egzekucjach i maltretowaniu więźniów, w tym Polaków, Romów i jeńców sowieckich.W tak zwanym pierwszym procesie oświęcimskim, oprócz Liebehenschela, który był następcą twórcy obozu i pierwszego komendanta Rudolfa Hoessa, przed Trybunałem stanęli m.in. szef obozowego gestapo Max Grabner, jeden z zastępców komendanta Hans Aumeier, kierownik wydziału gospodarczego Karl Ernst Moeckel, szefowa obozu kobiecego w Birkenau Maria Mandl, zastępca kierownika obozu Heinrich Josten i kierownik krematoriów Erich Muhsfeldt.Postępowanie dowodowe było oparte na podobnym materiale, jak w przypadku wcześniejszego procesu Rudolfa Hoessa, którego Naczelny Trybunał Narodowy sądził w Warszawie i skazał na śmierć. Wyrok został wykonany na terenie byłego obozu Auschwitz 16 kwietnia 1947 r.Hoess uznał, że ukrywanie prawdy przed sądem nie ma sensu i ze spokojem oczekiwał kary. Taktyka oskarżonych podczas procesu w Krakowie była odmienna. Były więzień Kazimierz Smoleń wspominał, że „na początku procesu oświadczyli, iż nie czują się winni”. „Tylko niektórzy przyznali się do bicia więźniów. Oskarżeni usiłowali zrzucić odpowiedzialność za popełnione czyny na nieobecnych przełożonych, a w szczególności na Hoessa, zasłaniając się otrzymywanymi rozkazami” – relacjonował.Dodał, że „uporczywie zaprzeczali udowodnionym faktom, dążyli do podważenia zeznań świadków, a równocześnie płaszczyli się przed Trybunałem chcąc uzyskać łagodny wyrok”. Liebehenschel mówił, że gdy był komendantem warunki życia więźniów poprawiły się. Grabner twierdził, że nie miał w obozie żadnej władzy. Aumeier wyznał, że jeśli umrze, to będzie „ofiarą pokutną za Niemcy”.Proces trwał od 24 listopada do 16 grudnia 1947 r. Wyrok został ogłoszony cztery dni po jego zakończeniu. Trybunał wydał 23 wyroki śmierci. Dwa z nich – dla lekarza obozowego Johanna Kremera i urzędnika administracji Artura Breitwiesera, zostały zmienione później na dożywocie. Wykonano 21 wyroków śmierci. Sześciu oskarżonych zostało skazanych na dożywotnie więzienie. Jedna osoba została uniewinniona. Pozostali otrzymali kary od 3 do 15 lat więzienia.Przed Najwyższym Trybunałem Narodowym w Polsce, który został powołany w lutym 1946 r., w ciągu ponad dwóch lat odbyło się siedem procesów niemieckich zbrodniarzy, m.in. komendanta obozu w Płaszowie Amona Goetha, gauleitera gdańskiego Alberta Forstera i namiestnika Kraju Warty Arthura Greisera. W czasie funkcjonowania Auschwitz w załodze obozowej służyło ponad 8 tys. esesmanów oraz ok. 200 nadzorczyń. Najwięcej spośród nich zostało osądzonych w Polsce. Procesy odbyły się w Austrii, NRD, Czechosłowacji, a także przed amerykańskimi, brytyjskimi i francuskimi trybunałami wojskowymi. Na śmierć skazani zostali m.in. szef krematoriów w Birkenau Otto Moll, kierownik Auschwitz I, a następnie obozu kobiecego w Birkenau Franz Hoessler oraz dowódca batalionu wartowniczego SS i komendant Auschwitz II-Birkenau Friedrich Hartjenstein.Niemcy założyli obóz Auschwitz w 1940 r., aby więzić w nim Polaków. Auschwitz II-Birkenau powstał dwa lata później. Stał się miejscem zagłady Żydów. W kompleksie obozowym funkcjonowała także sieć podobozów. W Auschwitz Niemcy zgładzili co najmniej 1,1 mln ludzi, głównie Żydów, a także Polaków, Romów, jeńców sowieckich i osób innej narodowości.",,
Wicemarszałek Sejmu: Zmiany w rządzie ok. 15 listopada,Zmiany w rządzie jakieś będą i prawdopodobnie nastąpią w okolicach 15 listopada – powiedział wicemarszałek Sejmu Ryszard Terlecki. – Nie będziemy odsłaniać żadnych planów zanim to nie nastąpi – dodał.,"Zapytany w Radiu Wnet, czy wie, jaka będzie rekonstrukcja rządu, Terlecki powiedział, że słyszy się o tym bardzo dużo w przestrzeni medialnej. – Z konieczności musimy się uodpornić na dociekania dziennikarzy czy komentatorów. Uodporniliśmy się przez ten czas, więc spokojnie mówimy, że rekonstrukcja będzie wtedy, gdy będzie – dodał.",,
Tusk nawołuje do protestów ws. sądownictwa: To nie jest czysta polityka,"Donald Tusk powiedział, że jedyną metodą na zapobiegnięcie reformie sądownictwa jest wyjście na ulice. Wskazał, że wówczas instytucje UE inaczej na to patrzą. Skomentował też wyniki prawyborów prezydenckich w PO. – Małgorzata Kidawa-Błońska ma naturalne zdolności wykraczania poza partyjny elektorat.  Jest bardzo dobrym człowiekiem – powiedział.","Tusk w Radio Zet Skomentował projekt PiS, dotyczący sędziów. – W Polsce tak się złożyło, że w okolicach 13 grudnia pewnym typom osobowościowym coś się przestawia w głowie i proponują Polakom coś bardzo złego – ocenił.  Dodał, że protesty organizowane w związku ze zmianami w sądownictwie to jedyna metoda. – Mówię o tym bez satysfakcji. Dużo lepiej byłoby, aby o ustroju sądów w Polsce decydowała debata, interesy społeczne, pewne tradycje prawne, a nie ostra konfrontacja polityczna – wskazał.  – Znam J. Kaczyńskiego od 30 lat. W sposób obsesyjny nie znosi niezależnych bytów wokół siebie – czy to wolne media, wolne sądy, nie mówiąc o opozycji. Nie może spać ze świadomością, że ktoś nie jest poddany jego kaprysom – stwierdził.  Dalej zaznaczał, że „nikt w Europie nie będzie bardziej walczył o niezależne sądownictwo w Polsce niż sami Polacy”. – Mam nadzieję, że już nikt nie wierzy w kłamstwa, które autorzy projektów starają się rozpowszechniać, że to europejskie. Nie, to niezgodne z tradycją i traktatami – mówił.  Tusk wskazał, że reforma sądownictwa nie udała się „wyłącznie dlatego, że Polacy zdecydowali się bardzo stanowczo zaprotestować”. – Wtedy też inaczej działa UE kiedy widzi, że ludziom na czymś zależy – dodał. – Protesty przeciwko działaniu TK i sądów powszechnych sprzed kilku lat po pierwszych próbach ostrego ataku na system sądowniczy w Polsce przyniosły efekt. Pamiętamy, że prezes Kaczyński i prezydent Duda chcieli iść dalej. Zatrzymali się – mówił.  – To obowiązek (protestowanie) każdego z nas. Przecież zależy nam na tym, żeby uchronić od dewastacji niezależne, polskie sądownictwo. To nie jest czysta polityka, to w mojej ocenie oczywisty obowiązek obywatelski – wskazał. Tusk mówił, że emocjonalnie jest bardzo zaangażowany w to, co dzieje się w Polsce. – Ale skoro sam nie kandyduję, mogę jednak pomóc i być aktywny – wskazał.  Komentując wyniki prawyborów prezydenckich w PO wskazał, że Małgorzata Kidawa-Błońska „chociaż jest doświadczonym i dobrym, profesjonalnym politykiem, to równocześnie nie sprawia wrażenia typowego polskiego polityka zacietrzewionego i agresywnego”. – Ma naturalne zdolności wykraczania poza partyjny elektorat.  Jest bardzo dobrym człowiekiem. Emanuje czymś, co może prawdopodobnie przekonać tych, którzy nie mają wyrobionej opinii albo nawet są sceptyczni wobec takich polityków jak ja – oznajmił.  – W moich oczach pomaga to, że Kidawa-Błońska jest kobietą. Prawie bez wyjątku bardziej konstruktywne w polityce są kobiety, a nie mężczyźni. Nie we wszystkim i nie zawsze w życiu. Nie demonizuję płci – mówił.",,
"Korupcja, bandytyzm, przekręty. Ponura historia… mundiali","Piłkarskie mistrzostwa świata to nie tylko wspaniałe mecze, wyborne gole, łzy szczęścia i gorycz porażki. To także cała niezwykle bogata galeria wszelkich afer, skandali, złodziejstwa, korupcji i blagi. Pojawia się nawet morderstwo oraz incydent, który doprowadził do wojny. Pewnie także dlatego futbol jest tak fascynujący...","W zasadzie historia finałów piłkarskich mistrzostw świata to historia afer. Już podczas pierwszego turnieju rozgrywanego w 1930 r. w Urugwaju doszło do skandalu. Imprezę zbojkotowały Włochy, Holandia, Hiszpania i Szwecja w ramach protestu przeciwko przyznaniu południowoamerykańskiemu państwu prawa do organizacji.Lista nieobecnych była zresztą dłuższa. Bardziej dyplomatycznie zachowały się Niemcy, Austria, Czechosłowacja i Szwajcaria, które oświadczyły, że nie wyślą swoich piłkarzy do Urugwaju ze względu na męczący trzytygodniowy rejs po Atlantyku.Cztery lata później sytuacja z bojkotami się powtórzyła. Turniej finałowy rozegrano we Włoszech i zabrakło w nim obrońców tytułu Urugwaju. Władze obraziła odmowa przyjazdu do ich kraju przez Włochy i inne reprezentacje cztery lata wcześniej. Kolejny mundial Urugwaj (a wraz z nim Argentyna) również zbojkotował. Rozegrano go we Francji i południowoamerykańskie federacje obraziły się na to, że impreza po raz drugi ma odbyć się w Europie.Mordowanie więźniówPo wojnie również dochodziło do bojkotów. W 1974 r. ZSRR odmówił wysłania swoich piłkarzy na barażowy mecz z Chile w eliminacjach do mistrzostw świata w Niemczech. Jako powód wskazano, że spotkanie miało być rozegrane na stadionie, na którym reżim Augusto Pinocheta „przetrzymywał i mordował więźniów politycznych”.Polityka niezwykle brzydko wmieszała się w futbol w 1969 r.. Jeden z meczów eliminacyjnych doprowadził wręcz do wojny między sąsiadującymi krajami. 8 czerwca 1969 r. reprezentacja Hondurasu pokonała w Tegucigalpie Salwador 1:0. Przed rewanżem salwadorscy fani zdemolowali hotel, w którym mieszkali piłkarze z Hondurasu. To był dopiero wstęp. Drużynę gości musiały przywieźć na stadion wozy pancerne, a boisko musieli odgradzać od trybun żołnierze z pułku Guardia Nacional. Gdy odgrywano hymn Hondurasu, cały stadion wył i gwizdał. Dodatkowo organizatorzy zamiast flagi gości wciągnęli na szczyt brudną i podartą ścierę.Salwador wygrał 3:0 po dwóch golach Juana Ramóna Martíneza i jednym Elmer Acevedo i to on awansował, ale na dobrą sprawę przegrali wszyscy. Po meczu wybuchły zamieszki między kibicami obu reprezentacji, w których zginęły dwie osoby. Honduraskie radio zaapelowało do obywateli o wypędzenie Salwadorczyków z honduraskiej ziemi.Wojna futbolowaWkrótce kraje zerwały ze sobą stosunki dyplomatyczne, a granica między nimi została zamknięta. Tak zaczął się pięciodniowy konflikt, który przeszedł do historii jako wojna futbolowa, tak wspaniale opisana przez Ryszarda Kapuścińskiego. Oczywiście jej przyczyny były znacznie głębsze, nie dotyczyły tylko meczu piłkarskiego, a przede wszystkim wcześniejszej akcji deportacji biednych salwadorskich rolników z ziem Hondurasu oraz podsycanej przez lata nienawiści.Same działania zbrojne trwały pięć dni i przerwano je po interwencji Organizacji Państw Amerykańskich. Wojna kosztowała jednak życie ok. 2 tys. osób, z czego znaczna część to ludność cywilna. Konflikt na lata zatruł stosunki między sąsiadami. Dopiero w październiku 1980 r. Salwador i Honduras podpisały traktat pokojowy, kończący wojnę futbolową.Mundiale to oczywiście nie tylko afery polityczne, ale również obyczajowe. Regularne wizyty Brazylijczyka Pelego w domach publicznych podczas finałów mistrzostw świata w Szwecji były raczej ciekawostką, ale gdy przed turniejem w Anglii skradziono Złotą Nike, puchar dla mistrzów, wybuchł wielki skandal.                                                    Mecze pomiędzy reprezentacjami Hondurasu i Salwadoru wywołały wojnę między tymi krajami (fot. Express/Hulton Archive/Getty Images) Do kradzieży doszło 20 marca 1966 r. podczas wystawy filatelistycznej w Westminster Central Hall. W biały dzień zniknął pilnie strzeżony Puchar Rimeta, który już swoje przeszedł. W trakcie wojny sekretarz włoskiej federacji piłkarskiej Ottorino Barassi ukrywał ją w pudełku na buty pod łóżkiem.Gigantyczne śledztwo Teraz w poszukiwania zaangażowała się cała Wielka Brytania. Scotland Yard wszczął gigantyczne śledztwo, gdyż na szali leżał prestiż królestwa. Trafiła się fałszywa próba wyłudzenia okupu ze strony tajemniczego „Jacksona”, który zażądał od szefa federacji piłkarskiej 15 tys. funtów. Policja namierzyła cwaniaka, ale okazało się, że nie ukradł pucharu, tylko chciał dorobić.Złota Nike odnalazła się sama, w dość nieprawdopodobnych okolicznościach. Podczas spaceru natknął się na nią w krzakach czteroletni piesek Pickles, który wyszedł na spacer z młodym marynarzem Davidem Corbettem. Statuetka była owinięta w gazetę i przewiązana wstążką. Corbett zgłosił się na policję; początkowo myślano, że to on jest złodziejem, ale przedstawił wiarygodne alibi.W nagrodę marynarz otrzymał 6 tys. funtów i zaproszenie z Picklesem na mecz finałowy na Wembley, do którego jeszcze wrócimy. Pożegnajmy się ze Złotą Nike. Cztery lata później na własność otrzymali ją Brazylijczycy, którzy jako pierwsi wygrali Puchar Świata po raz trzeci.W 1983 r. została ona ponownie skradziona, tym razem z siedziby federacji w Rio de Janeiro. W związku ze śledztwem zatrzymano czterech mieszkańców z faweli. Zostali nawet skazani, ale pucharu nie odzyskano. Najpewniej został przetopiony na złom. W siedzibie federacji można już tylko oglądać replikę.                                                    Przed MŚ w 1966 roku skradzionu Puchar Rimeta. Statuetkę odnalazł piesek (fot. Central Press/Getty Images) Obrobili jubilera? Afera z kradzieżą wybuchła również przed turniejem finałowym w Meksyku w 1970 r. Broniący tytułu mistrzowskiego Anglicy w ramach aklimatyzacji zaplanowali dwa sparingi w Kolumbii i Ekwadorze. Przed meczem w Bogocie Bobby Charlton i Bobby Moore postanowili zrobić zakupy. Charlton postanowił kupić coś żonie u jubilera w hotelu Tequenmada. Gdy piłkarze wyszli ze sklepu, odkryto, że z gabloty zniknął 50-gramowy drogocenny naszyjnik z diamentami, wart ponad 2 tys. dolarów.Sprzedawczyni Clara Padilla podczas przesłuchania rzuciła podejrzenie na Moore'a, który miał się podejrzanie zachowywać. Zawodnicy złożyli wyjaśnienia i na tym sprawa stanęła. Drużyna wygrała 4:0 z Kolumbią, potem pokonała w Quito 2:0 Ekwador i wróciła do Bogoty, do tego samego hotelu. Kłopoty już czekały. Nowy świadek Alvaro Suarez zeznał, że widział, jak Moore coś zabiera.Piłkarz trafił do aresztu na kilka dni. Na nic zdały się argumenty trenera sir Alfa Ramseya, że Moore nie musiał kraść naszyjnika, skoro stać go na kupno całego hotelu. Okazało się, że złodziejem był sam Suarez. Moore został zwolniony z aresztu, ale smród pozostał.Można pokusić się o stwierdzenie, że historia mundiali to wręcz historia ciągłych kradzieży. A to sędziowie okradali jedną drużynę, a to drużyny okradały się nawzajem. Zacznijmy od sędziów. Turniej finałowy w Korei Płd. i Japonii zapamiętaliśmy przede wszystkich z powodu klęski reprezentacji Polski, ale świat mówił głównie o holowaniu Koreańczyków przez sędziów.CyrkAkurat w meczu z Polską Koreańczykom sędzia nie musiał pomagać, ale potem zaczął się cyrk. W 1/8 finału rywalem gospodarzy byli Włosi. Mecz sędziował Ekwadorczyk Byron Moreno, który wydrukował karnego dla Koreańczyków i nie uznał dwóch prawidłowo zdobytych przez Włochów bramek, a potem wyrzucił z boisk Francesco Tottiego za to, że... został sfaulowany.                                                    Sędzia Byron Moreno skręcił Włochów podczas mundialu w 2002 roku (fot. Andreas Rentz/Bongarts/Getty Images) Koreańczycy wygrali dzięki złotemu golowi w dogrywce. Szansę na złotego gola miał Damiano Tommasi, ale sędzia niesłusznie uznał, że był na spalonym. W ćwierćfinale sędziowie orżnęli także kolejnych rywali Koreańczyków – Hiszpanię, nie uznając jej dwóch prawidłowo strzelonych goli, ale to już nie sędzia Moreno. Po kolejnych przekrętach w lidze ekwadorskiej został dożywotnio zdyskwalifikowany. Kolejna historia nie ma już związku z piłką, ale warto jeszcze chwilę zostać przy Ekwadorczyku. We wrześniu 2010 r. został przyłapany na lotnisku Johna F. Kennedy'ego w Nowym Jorku na próbie przemytu 6 kg heroiny, którą sprytnie ukrył w bieliźnie. Został skazany na 2,5 roku więzienia, wyszedł po niecałych dwóch.Najsłynniejszym błędem sędziowskim już na zawsze będzie decyzja radzieckiego arbitra liniowego Tofika Bachramowa z 11. minuty dogrywki finału w 1966 r. między Anglią a Niemcami. Geoff Hurst strzelił z dystansu, a piłka po trafieniu w poprzeczkę odbiła się od murawy. Sędzia główny Szwajcar Gottfried Dienst poprosił Azera o konsultację i ten potwierdził, że gol powinien być uznany.Gol widmoDo dziś nie wiadomo, czy bramka padła. Powtórki telewizyjne nie dają jednoznacznej odpowiedzi. W 1995 r. naukowcy z Uniwersytetu Oksfordzkiego przeprowadzili badania, które wykazały, że piłka nie przekroczyła całym obwodem linii bramkowej, a więc gol nie powinien zostać uznany. Swoje jedyne mistrzostwo świata Anglia zdobyła więc dzięki pomyłce sędziego.Mimo to Bachramow był bohaterem Azerbejdżanu. Stadion narodowy został nazwany jego imieniem i ustawiono przed nim pomnik sędziego. Wydawał autobiografie w ogromnych nakładach. Pojawiła się jednak rysa. W 1999 r. inny radziecki arbiter, Nikołaj Łatyszew, zarzucił Bacharmowowi, że sędzią międzynarodowym został dzięki łapówce. Komisja UEFA miała przyjąć za zakwalifikowanie go dwa słoiki kawioru. Podobną bramkę zdobył Anglik Frank Lampard w meczu 1/8 finału w RPA w 2010 r. przeciwko Niemcom. Tu już nie było żadnej wątpliwości. Piłka przekroczyła całym obwodem linię bramkową, co było widać już na telebimach. Mimo to urugwajski sędzia Jorge Larrionda gola nie uznał. Bramka dawałaby Anglikom wyrównanie, ale potem załamani decyzją arbitra przegrali 1:4.Osobliwy błąd popełnił również angielski sędzia Graham Pol w trakcie meczu fazy grupowej między Chorwacją a Australią. W 61. minucie ukarał żółtą kartką Chorwata Josipa Šimunicia. Potem w 90. minucie pokazał mu jeszcze jedną, ale wpisał ją w notatniku jednemu z Australijczyków. Piłkarz widząc, że nikt nie usuwa go z boiska – sędziowie liniowi i techniczny również się nie zorientowali – grał dalej. Ostatecznie został usunięty z boiska w 93. minucie, po trzeciej żółtej kartce.Niemcy oszwabili rywaliPozostańmy przy kradzieżach. W 1982 r. oszwabieni zostali nawet nieobecni. Po sensacyjnej porażce z Algierią reprezentacja Niemiec potrzebowała zwycięstwa w ostatnim meczu z Austrią. Austria nie mogła z kolei zbyt wysoko wygrać, gdyż sama by odpadła. Sąsiedzi dogadali się na 1:0. Gola w 10. minucie strzelił Horst Hrubesch, a potem zawodnicy obu drużyn przestali grać – człapali po boisku, rozgrywali piłkę przy linii bocznej.Inny przypadek złodziejstwa: 103. minuta dogrywki rewanżowego meczu barażowego między Francją a Irlandią w eliminacjach mundialu w RPA w 2010 r. Florent Malouda dogrywa z rzutu wolnego do Thierry'ego Henry'ego. Napastnik dwukrotnie przytrzymuje piłkę ręką, po czym odgrywa ją do Williama Gallasa. Kolega strzela gola. Francja wygrywa, Irlandia nie leci do Afryki.Cały świat widział oszustwo, z wyjątkiem sędziego. Irlandzka federacja zgłosiła sprawę do FIFA, ale ta odrzuciła wniosek. Pięć lat później John Delaney, szef irlandzkiej federacji, przyznał, że FIFA zapłaciła im 5 mln euro za milczenie. Dobry numer wywinęła południowoafrykańska aktorka Charlize Theron, która jako sierotka podczas próbnego losowania grup wyciągnęła kulę z kartką „Francja” i odczytała „Irlandia”. Szef FIFA Sepp Blatter spurpurowiał ze złości. Najsłynniejsze zagranie ręką i oszustwo to oczywiście popis Diego Maradony w ćwierćfinałowym meczu z Anglią podczas turnieju w Meksyku w 1986 r. Argentyńczyk skakał do główki, mając przed sobą wyższego o 20 cm bramkarza Petera Shiltona, który mógł i próbował łapać piłkę rękami. Ręki, niezgodnie z przepisami użył Diego, wpychając futbolówkę do bramki.Gol stuleciaJakimś cudem tunezyjski sędzia Ali Bin Nasser nie zauważył ręki i uznał bramkę. Potem napastnik nieco się zrewanżował, strzelając nieziemskiego gola po rajdzie przez niemal całe boisko i minięciu sześciu rywali. Argentyna wygrała 2:1, a potem zdobyła mistrzostwo świata.Po meczu Maradona poszedł w zaparte. Najpierw twierdził, że nie pamięta, którą częścią ciała uderzył. – Czym strzeliłem bramkę? Trochę głową Maradony, a trochę ręką Boga – powiedział potem. Po latach argumentował, że gol i wyeliminowanie Anglików było rewanżem za porażkę Argentyny w niedawnej wojnie o Falklandy. Dopiero po niemal 20 latach przyznał, ze zagrał nieprzepisowo, a potem jeszcze nawet przeprosił.Zostańmy przy Maradonie, bo to chodzący mundialowy skandal. W każdym z czterech turniejów finałowych, w których zagrał, wykręcił jakiś numer. W 1982 r. występy zakończył w meczu drugiej rundy z Brazylią po kopnięciu Joao Batisty w jądra. Cztery lata później była „ręka Boga”. W 1990 r. wezwał włoskich kibiców w Neapolu, by w półfinale z Włochami kibicowali... Argentynie, przez co – choć wówczas był gwiazdą SSC Napoli – stał się niemal wrogiem numer 1 we Włoszech. Dodatkowo jego drużyna wyeliminowała Squadra Azzura.W 1994 r. w USA Maradona został zdyskwalifikowany za doping. W jego organizmie wykryto efedrynę. Argentyńczyk twierdził, że nielegalną substancję zażył przez przypadek, miała być w napoju izotonicznym, który mu podano. Potem twierdził, że dyskwalifikacja to efekt spisku FIFA. Kop w jądraChamskie kopnięcie w jądra nie było najbrutalniejszym faulem. Ten niechlubny zaszczyt przypada niemieckiemu bramkarzowi Toniemu Schumacherowi, który niemal zabił rywala na boisku. W półfinale mundialu w 1982 r. w Hiszpanii RFN zmierzył się z Francją. Do przerwy było 1:1 i po zmianie stron na boisku pojawił się Patrick Battiston. Po chwili Francuz dostał długie podanie i pobiegł w kierunku bramki Niemców. Schumacher, widząc że nie zatrzyma rywala, staranował go, celując w głowę.Battiston miał wybite zęby i poważne uszkodzoną głowę. Dopiero po kilku minutach odzyskał świadomość. Jeszcze na boisku lekarze musieli podawać mu tlen. Prosto z boiska trafił do szpitala. Sędzia nawet nie podyktował rzutu wolnego. Schumacher potem obronił dwa rzuty karne, dzięki temu jego drużyna awansowała do finału.– Najlepiej gram wtedy, kiedy wszyscy dookoła mnie nienawidzą – stwierdził po meczu. – Jeśli Battiston stracił tylko trzy zęby, z przyjemnością zafunduję mu nowe – dodał bezczelnie. W swojej autobiografii napisał również, że podczas kolejnych mistrzostw cała drużyna zażywała narkotyki.W historii mundiali był nawet cały mecz, podczas którego zawodnicy obu drużyn chamsko się faulowali. Trzeba się cofnąć do 1962 r. w Chile i spotkania gospodarzy z Włochami. Zaczęło się od prowokacji przed meczem. Włoska prasa naigrywała się z Chile, że nie poradziła sobie z organizacją turnieju, nie wzięła jednak pod uwagę, że dwa lata wcześniej kraj nawiedziło tragiczne trzęsienie ziemi. Naigrywano się nawet z urody Chilijek. Dwaj włoscy dziennikarze musieli się ewakuować z Chile w obawie o swoje bezpieczeństwo. Inny reporter, z Argentyny, ale wzięty omyłkowo za Włocha, został brutalnie pobity.Na boisku działy się dantejskie sceny. Już w 12. minucie czerwoną kartkę otrzymał Włoch Giorgio Ferrini, ale ponieważ nie chciał opuścić boiska, wezwano... policjantów, którzy odprowadzili go do szatni. Gdyby tego nie zrobili, z chęcią piłkarza zlinczowaliby kibice. Wolna amerykankaSzkocki sędzia Robert Holley Davidson nie był w stanie zapanować nad piłkarzami, którzy kopali się po głowach, opluwali, ciągnęli za włosy czy tłukli pięściami. Policjanci interweniowali na boisku jeszcze trzy razy. Jakimś sposobem skończyło się tylko na jeszcze jednej czerwonej kartce i złamanym nosie Umberto Maschio. Chile wygrało wówczas 2:0.Były też i inne sposoby eliminowania piłkarzy. W 1998 r. przed finałem mundialu we Francji otruty został Brazylijczyk Ronaldo, największa wówczas gwiazda Canarinhos. – Około 16, na kilka godzin przed meczem, zaczęło dziać się z nim coś niedobrego. Natychmiast zadzwoniłem do lekarza, by przybył do naszego pokoju tak szybko, jak to tylko możliwe – opowiadał obrońca Roberto Carlos. – Usłyszałem krzyki, natychmiast pobiegliśmy do pokoju Ronaldo. Widok był przerażający: Ronaldo był cały w drgawkach, purpurowy na twarzy – wspominał inny obrońca Junior Baiano.Leki złagodziły atak, ale piłkarz trafił do szpitala. Trener Mario Zagalo wstawił do składu rezerwowego Edmundo, ale Ronaldo się nie poddał. Wypisał się ze szpitala i zapewnił, że może grać. Na boisku był jednak cieniem samego siebie. Francuzi wygrali 3:0 i to oni zdobyli mistrzostwo. Dwa gole strzelił wówczas Zinedine Zidane. „Zizou” stał się bohaterem narodowym. Osiem lat później w finale mistrzostw świata w Niemczech stał się antybohaterem. W meczu z Włochami wszystko zaczęło się po myśli trójkolorowych. W 7. minucie Zidane strzelił gola z karnego, ale po chwili wyrównał Marco Materazzi. Więcej goli nie padło i potrzebna była dogrywka. W niej Materazzi cały czas prowokował Zidane'a, w końcu ten nie wytrzymał i uderzył rywala głową w klatkę piersiową. Ten padł jak rażony gromem. Z bykaArgentyński sędzia Horacio Elizondo nie zauważył całego zajścia, ale poinformował go o nim czwarty sędzia, Hiszpan Luis Medina Cantalejo. Arbiter pokazał Zidane'owi czerwoną kartkę. Włosi wygrali potem w rzutach karnych 5:3. Co powiedział Materazzi? Najpewniej w niewybrednych słowach powiedział, że chętnie skorzystałby z miłosnych uniesień z siostrą Zidane'a.Do krwawego już incydentu doszło podczas meczu Chile – Brazylia w trakcie turnieju finałowego we Włoszech w 1990 r. Nagannie zachowujący się brazylijscy fani rzucili na murawę race. Chilijski bramkarz Roberto Rojas padł na ziemię i po chwili pokazał sędziemu zakrwawione ręce. Spotkanie przerwano. Piłkarz miał pecha; kamery wychwyciły, jak chwilę wcześniej wyjmuje żyletkę i się nią tnie. Wybuchł jeszcze większy skandal. Trener Orlando Aravene, lekarz Daniel Rodriguez i sam Rojas zostali zdyskwalifikowani dożywotnio przez FIFA. W 2001 r. bramkarzowi cofnięto karę, ale 44-latkowi nic to nie dało.Bezczelną „symulkę” zrobił także w półfinale mistrzostw świata w 2002 r. przeciwko Turcji brazylijski gwiazdor Rivaldo. Pod koniec meczu Brazylia wykonywała rzut rożny. Rivaldo czekał na piłkę, żeby wznowić grę. Futbolówkę kopnął do niego turecki obrońca Hakan Ünsal, ale uderzył mocniej i trafił rywala w udo. Rivaldo padł na runął na ziemię, trzymając się za głowę. Ünsal dostał drugą żółtą kartkę i wleciał z boiska. Brazylijczyk został później ukarany przez FIFA grzywną w wysokości ponad 11 tys. franków szwajcarskich.Niektóre błędy są kosztowne bardziej, inne mniej. W przypadku Kolumbijczyka Andresa Escobara skutkował on tragiczną śmiercią. Początek tej ponurej historii sięga pierwszego meczu fazy grupowej turnieju finałowego w USA w 1994 r., który Kolumbia przegrała z Rumunią 1:3. Po meczu ktoś zadzwonił do hotelu, w którym mieszkali południowoamerykańscy piłkarze i powiedział, że zastrzelono brata kolumbijskiego obrońcy, Luisa Fernando Herrery. Później ktoś ustawił zawodnikom komunikat na telewizorach: „Jeśli Barrabas Gomez [pomocnik – red.] zagra w meczu z USA, wszyscy zginiecie”. SamobójCały zespół był poważnie wystraszony. W Kolumbii trwała wojna domowa z komunistyczną partyzantką, równolegle kraj był pogrążony w chaosie po śmierci barona narkotykowego Pablo Escobara. Presja na reprezentację, żeby osiągnęła w USA dobry wynik, była ogromna. Niestety, piłkarze jej nie sprostali. W drugim meczu Kolumbijczycy zmierzyli się z gospodarzami mistrzostw. W 34. minucie obrońca Andrés Escobar tak niefortunnie interweniował, że wbił piłkę do własnej bramki i Kolumbia przegrała 1:2, przez co straciła szansę na wyjście z grupy. Kilka dni po powrocie z USA Escobar poszedł ze znajomymi do klubu w Medellin, wówczas najniebezpieczniejszym mieście świata. Na parkingu podszedł do niego nieznajomy i wpakował w niego sześć kul. Po każdym strzale krzyczał: „Gol!”. Piłkarz zmarł w szpitalu. W jego pogrzebie uczestniczyło 100 tys. osób. Morderca Humberto Munoz Castro został skazany w 1995 r. na karę 43 lat pozbawienia wolności, ale wyszedł na wolność po 11 latach za dobre sprawowanie. Mówi się, że nie była to zwykła zemsta oburzonego fana, a kartelu narkotykowego, który miał postawić dużą sumę za zdobycie mistrzostwa świata przez Kolumbię.Wątek motywacji przewija się również przez aferę z udziałem polskiej drużyny, a dokładnie jej gwiazdy, Roberta Gadochy. Podczas wspaniałych dla nas mistrzostw w RFN w 1974 r. biało-czerwoni po zapewnieniu sobie awansu do drugiej rundy mieli jeszcze mecz zagrać z Włochami. Na pokonaniu ich bardzo zależało Argentynie, gdyż to dawało awans im kosztem Włochów. Gdzie dolary?Działacze argentyńscy obiecali Polakom kilkadziesiąt tysięcy dolarów do podziału na drużynę. Zespół Kazimierza Górskiego wygrał, ale pieniędzy nie zobaczył. Całość zgarnął Gadocha, który pośredniczył w negocjacjach. Potem wyjechał za ocean i tam już został. Gdy sprawa wyszła na jaw w 2004 r., koledzy odwrócili się od nieuczciwego pośrednika.Większy skandal wybuchł w 1978 r. podczas turnieju w Argentynie. Gospodarze męczyli się w drugiej fazie grupowej. Żeby zapewnić sobie awans do finału, musieli wysoko pokonać Peru. Faktycznie zwyciężyli 6:0, ale przy zastanawiająco biernej postawie bramkarza i obrońców rywali.Po meczu, jeszcze zanim dziennikarze go o to zapytali, golkiper Ramon Quiroga od razu przekonywał, że spotkanie nie zostało sprzedane. Potem ustalono, że argentyńska junta wojskowa przekazała na specjalny fundusz peruwiańskich piłkarzy, trenerów i działaczy 50 mln dolarów. Nigdy nie zdołano jednak tego potwierdzić.",,
"Kulisy, cele, metody, pieniądze. Jak działa inwazja LGBT","– Fundusz będzie przeznaczony na różne mniejsze wszystkie miasta. Na marsze równości w tych małych miastach. W takiej małej mieścinie nie potrzeba tak dużo. Tam wystarczy z 5 tys., żeby marsz zorganizować – mówi jeden z organizatorów „spontanicznych” marszów równości. W TVP1 w czwartek o godz. 20 odbędzie się premiera dokumentu o kulisach „inwazji LGBT”.",,,
"Trump uhonorował psa, który ścigał szefa ISIS","Podczas ceremonii przed Białym Domem prezydent Donald Trump uhonorował w poniedziałek psa wojskowego, który brał udział w operacji przeciwko szefowi Państwa Islamskiego. „Oto Conan, prawdopodobnie teraz najbardziej znany pies na świecie” – powiedział Trump.","„Conan wykonał fantastyczną robotę. (...) Ten pies jest niesamowity, taki genialny, taki inteligentny. Jesteśmy zaszczyceni jego obecnością tutaj” – stwierdził prezydent, któremu towarzyszyli jego żona Melania oraz wiceprezydent Mike Pence. „To twardy pies, któremu nikt nie podskoczy” – podkreślił prezydent. „I prawdziwy bohater” - dodał Mike Pence. Za swoje zasługi Conan został uhonorowany specjalnym medalem i dyplomem. Pod koniec października Conan, owczarek belgijski, brał udział - i odegrał kluczową rolę - w operacji amerykańskich sił specjalnych w północno-zachodniej Syrii, która doprowadziła do śmierci przywódcy Państwa Islamskiego Abu Bakr al-Bagdadiego. Według armii USA to Conan do końca ścigał al-Bagdiego, gdy ten ukrył się w tunelu, w którym zdetonował ładunek wybuchowy. Eksplozja zabiła lidera IS, ale także raniła psa.",,
PiS o nowym planie relokacji uchodźców: Na pewno nie ulegniemy,"Połowa krajów członkowskich Unii Europejskiej popiera francusko-niemiecką propozycję nowego mechanizmu relokacji uchodźców. To wynik poniedziałkowego spotkania ministrów w Paryżu. – Na pewno nie ulegniemy. Nowa przewodnicząca Komisji Europejskiej pojutrze będzie w Warszawie i będzie rozmawiała z premierem. Jeżeli poruszy ten temat, na pewno uzyska jednoznaczną odpowiedź. My się nie zgadzamy na żadne relokacje uchodźców – zapowiedział w rozmowie z portalem tvp.info poseł PiS Kazimierz Smoliński.","– Taka relokacja byłaby niezgodna z prawem międzynarodowym, bo uchodźca – jeżeli przybywa do jakiegoś kraju, to ma prawo tam przebywać. Bez jego zgody nie wolno go nigdzie więcej relokować, a tutaj byłaby przymusowa relokacja. Nie ma na to naszej zgody – stwierdził w rozmowie z portalem tvp.info parlamentarzysta Zjednoczonej Prawicy.  Na działania prezydenta Francji ze zrozumieniem patrzą jednak politycy opozycji. – Prezydent Macron podejmuje konstruktywne działania mające rozwiązać wspólny problem całej Europy. Problem polegający na tym, że mamy imigrantów i niektóre państwa są nieproporcjonalnie mocno obciążone problemem migracji. Jestem przekonany, że polski rząd będzie rozmawiał na ten temat ze swoimi partnerami z Europy Zachodniej. Dotychczasowe demonstracyjne ignorowanie potrzeb innych członków Unii Europejskiej i fochy wobec partnerów z zachodu skończyły się na przykład głosowaniem w Parlamencie Europejskim, w którym dwukrotnie Beata Szydło nie została wybrana na przewodniczącą komisji – powiedział portalowi tvp.info warszawski radny Platformy Obywatelskiej - Koalicji Obywatelskiej Marek Szolc.",,
Stefan W. podejrzany o zabójstwo Adamowicza chce kilku milionów odszkodowania,"Podejrzany o zabójstwo prezydenta Gdańska Stefan W. chce od państwa milionów złotych odszkodowania – informuje „Super Express”. Dziennik powołuje się na korespondencję 28-latka, w której ten skarży się na złe traktowanie w więzieniu i przekonuje, że został wrobiony.","13 styczia 2019 r. w czasie finału Wielkiej Orkiestry Świątecznej Pomocy 27-letni wówczas Stefan W. wtargnął na scenę i kilkukrotnie dźgnął nożem Pawła Adamowicza, który zmarł w szpitalu następnego dnia.  Pod koniec grudnia 2019 r. Prokuratura Okręgowa w Gdańsku informowała, że powołano nowy zespół biegłych lekarzy psychiatrów i psychologów, którzy jeszcze raz zbadają poczytalność W. Dotychczas podejrzany przebywa w celi „N” gdańskiego aresztu – miejscu przeznaczonym dla szczególnie niebezpiecznych więźniów.  Stefan W. ma źle znosić zaostrzony rygor i ubiega się o przeniesienie do zwykłej celi; skarży się też na zły stan psychiczny – podaje „Super Express”. Z korespondencji, do której dotarła gazeta, wynika, że W. jako winnych śmierci Adamowicza wymienia sąd, prokuraturę i służbę więzienną. Ma twierdzić, że to właśnie te instytucje „zawiązały spisek i wcześniej skazały go za napady z bronią w ręku”. Wtedy, w czasie odsiadki (wyszedł z więzienia na kilka miesięcy przed tragicznym finałem WOŚP), miał zachorować psychicznie i – jak sam określa – „stać się wariatem”.  W swoim mniemaniu czuje się niewinny – czytamy.  Właśnie za wcześniejszy pobyt w więzieniu i „zawiązany spisek” Stefan W. ma się domagać kilku milionów odszkodowania.  O powołanie nowego zespołu psychiatrów do zbadania W. wnioskowała też rodzina zmarłego prezydenta Gdańska. Wnioski złożone przez pełnomocnika rodziny zbiegły się z wątpliwościami, które mieli prokuratorzy.",,
Hiszpania: Prokuratura chce aresztowania byłych ministrów Katalonii,"Prokuratura generalna Hiszpanii zwróciła się do Sądu Najwyższego w Madrycie o areszt tymczasowy dla ośmiu przedstawicieli zdymisjonowanych władz Katalonii, w tym byłego wicepremiera Oriola Junquerasa, w związku z referendum ws. niepodległości regionu.","Prokuratura zarekomendowała, by Santi Vila, były szef departamentu ds. przedsiębiorczości w katalońskim rządzie, otrzymał możliwość zwolnienia z aresztu za kaucją w wysokości 50 tys. euro. Polityk ten zrezygnował ze stanowiska w rządzie, zanim 27 października kataloński parlament jednostronnie przyjął rezolucję o ustanowieniu niezależnej od Hiszpanii Republiki Katalonii.Vila to jeden z 14 członków zdymisjonowanych przez rząd centralny rządu katalońskiego, którzy zostali wezwani do złożenia zeznań przed madryckim sądem Audiencia Nacional. Zajmuje się on najpoważniejszymi sprawami polityczno–finansowymi i terroryzmem. Zarzuca im się rebelię, działalność wywrotową i malwersację, za co w Hiszpanii grozi odpowiednio 30, 15 i 6 lat więzienia.Wcześniej przed Sądem Najwyższym stawiło się sześcioro byłych członków prezydium regionalnego parlamentu w ramach procedury sądowej, rozpoczętej po ogłoszeniu niepodległości regionu. Wśród nich była odsunięta od władzy szefowa katalońskiego parlamentu Carme Forcadell.Ich przesłuchanie zostało odroczono na wniosek adwokatów do 9 listopada, aby umożliwić im przygotowanie linii obrony. Tysiące ludzi zgromadziły się  pod siedzibą rządu katalońskiego w Barcelonie w manifestacji poparcia dla przesłuchiwanych urzędników. Ludzie klaskali, skandowali proniepodległościowe hasła i trzymali katalońskie flagi.Były szef katalońskich władz Carles Puigdemont obecnie przebywa w Belgii wraz z czterema byłymi ministrami regionalnego rządu. Jego adwokat zapowiedział, że jego klient będzie współpracował z hiszpańskimi i belgijskimi władzami.W poniedziałek hiszpański prokurator generalny Jose Manuel Maza zapowiedział, że w związku z ogłoszeniem przez Katalonię niepodległości chce postawienia byłym przywódcom tego regionu zarzutów.Prokurator oskarża byłych liderów niepodległościowych o zachęcanie mieszkańców Katalonii do „aktywnej rebelii” w celu doprowadzenia do secesji. Przypomina, że katalońscy przywódcy ignorowali wszystkie decyzje sądownictwa, w tym zakaz organizowania referendum niepodległościowego 1 października.",,
Czwarty przypadek dżumy w tym miesiącu. Chory to pasterz,"W Chinach wykryto czwarty w tym miesiącu przypadek dżumy. Postać dymieniczą tej groźnej choroby zakaźnej stwierdzono u pasterza z Mongolii Wewnętrznej. Mężczyzna jest w szpitalu, a jego stan jest stabilny – przekazały miejscowe służby medyczne.","Diagnozę postawiono w lokalnym szpitalu w powiecie Siziwang. Oprócz zarażonego kwarantannie poddano również cztery inne osoby. Przed diagnozą mężczyzna przebywał na obszarze, gdzie wykryto źródła zakażenia – wynika z komunikatu komisji ds. zdrowia Mongolii Wewnętrznej. Wcześniej w listopadzie w dwóch osobnych przypadkach do szpitali trafiły trzy zarażone dżumą osoby z Mongolii Wewnętrznej. U dwóch z nich wykryto odmianę płucną, a u trzeciej - dymieniczą. Zarażenia wiązano ze spożyciem mięsa dzikich zwierząt. Najnowszy przypadek wykryto w innej części Mongolii Wewnętrznej niż każdy z dwóch poprzednich – przekazały służby medyczne. Dżuma to bakteryjna choroba, która siała spustoszenie w średniowiecznej Europie i znana była jako „czarna śmierć”. Przenosi się głównie przez szczury i inne gryzonie, a nieleczona postać płucna u ludzi powoduje śmierć w blisko 100 proc. przypadków. Dżumę można często wyleczyć antybiotykami, jeśli zostaną podane odpowiednio wcześnie, a obecnie przypadki tej choroby zdarzają się w Chinach znacznie rzadziej niż dawniej. Od 2009 do 2018 r. w kraju odnotowano 26 zakażeń i 11 zgonów z powodu dżumy.",,
„Polska. Tu mi dobrze”. Spot TVP Info na rocznicę odzyskania niepodległości,"Już w najbliższy poniedziałek będziemy świętować 101. rocznicę odzyskania przez Polskę niepodległości. Z tej okazji TVP Info przygotowała specjalny spot, w którym wzięli udział dziennikarze m.in. Michał Rachoń, Danuta Holecka,  Michał Adamczyk, Karol Gnat, Zuzanna Falzmann oraz Małgorzata Opczowska.",,,
Rząd Czech podjął decyzję ws. rozdzielania migrantów,Czechy są nadal przeciwne obowiązkowym kwotom rozdzielania migrantów między państwa członkowskie UE i odrzucą jakąkolwiek próbę ich wprowadzenia – zadeklarowali czeski premier Andrej Babisz i czeski minister spraw wewnętrznych Jan Hamaczek.,"– Nasze postępowanie będziemy koordynować z partnerami z Grupy Wyszehradzkiej – zaznaczył Hamaczek, komentując nową niemiecką propozycję zmodyfikowania unijnej polityki azylowej. Jest on przewodniczącym Czeskiej Partii Socjaldemokratycznej (CSSD), która współtworzy mniejszościową koalicję rządową z kierowanym przez Babisza centroprawicowym ruchem ANO. Według tej propozycji po wstępnej kontroli na zewnętrznej granicy UE migranci byliby rozdzielani między kraje członkowskie, które rozpatrywałyby następnie ich wnioski azylowe. „Rozdzielanie migrantów z zasady odrzucamy, tak samo jak kwoty” – napisał Babisz w przekazanym agencji CTK oświadczeniu. Jak podkreślił czeski premier, UE musi rozwiązać problem nielegalnej migracji w sposób systemowy.Powołując się na źródła unijne, agencja CTK poinformowała, że Niemcy rozesłały państwom członkowskim nowy tekst propozycji dobrowolnego przyjmowania migrantów ze strefy śródziemnomorskiej, nazywając czterostronicowy dokument „bodźcem do rozważań”. Przewiduje on utworzenie nowej unijnej agencji ds. azylu EUAA, która pomagałaby krajom granicznym we wstępnym rejestrowaniu migrantów na zewnętrznej granicy UE.",,
Rydzyk traci swoją telefonię,"Zarząd Fundacji Lux Veritatis poinformował, że podjął decyzję o wypowiedzeniu umowy o współpracy z firmą CenterNet
S.A. na prowadzenie projektu sieci telefonii komórkowej wRodzinie.","Jak można przeczytać w oświadczeniu zamieszczonym na stronie internetowej RadiaMaryja, taki ruch związany jest z „nie spełnieniem przez CenterNet warunków,do których firma ta zobowiązała się w umowie”. „Wypowiedzenie tej umowy i zakończenie współpracy spowodowane zostało nie spełnieniem przez CenterNet warunków, do których firma ta zobowiązała się w umowie. Od wielu miesięcy oczekiwaliśmy na uruchomienie usług, które powinien nam zapewnić operator jakim jest CenterNet SA, takich jak: dostępność do Internetu, roaming dla połączeń międzynarodowych, poczta głosowa, MMS, SMS Premium i innych” – – napisano w komunikacie zamieszczonym na stronie Radia Maryja.  „Nie mogliśmy również uzyskać wiążącej daty wprowadzenia tzw. usług post-paidowych, czyli umów abonenckich"" – wytyka fundacja.  Zapewniono, że mimo zakończenia współpracy, opłacone przez abonentówpołączenia powinny być przez CenterNet zrealizowane, do czego zobowiązujeoperatora prawo telekomunikacyjne. „Wszystkie zobowiązania wynikające z zawartych umów telekomunikacyjnych, to znaczy opłacone już przez Was połączenia powinny być przez CenterNet zrealizowane, ponieważ zobowiązanie to zgodnie z przepisami prawa telekomunikacyjnego spoczywa na operatorze” – zapewnia Lux Veritatis.  „Prosimy jednak nie dokonywać nowych wpłat na doładowania i nie doładowywać konta przez zakup tzw. „zdrapek"" ponieważ nie wiemy, w jaki sposób zachowa się operator w kolejnych dniach.Pracujemy nad uruchomieniem infolinii, która pozwoli państwu otrzymać odpowiedzi na wszystkie zapytania” – zwraca się do abonentów fundacja.Sieć wRodzinie rozpoczęła działalność w lipcu 2009 roku. Miała ona „służyć pomocą we wzajemnej komunikacji, utrzymywaniu bliskich więzi rodzinnych i społecznych” tego środowiska. Start projektuogłosił na Jasnej Górze prezes Fundacji o. Tadeusz Rydzyk. Jak tłumaczył,dochód z nowego przedsięwzięcia Fundacja zamierza przeznaczyć na utrzymanieinnych jej przedsięwzięć, m.in. uczelni w Toruniu, geotermii i telewizji„Trwam”.",,
Reakcja prezydenta Sopotu na pytania mieszkańców. „To napad jak na Adamowicza”,"– Dzięki telewizji publicznej i kłamstwom oraz napadom na Pawła Adamowicza stało się to, co się stało w Gdańsku. To we mnie ciągle siedzi – to reakcja prezydenta Sopotu, Jacka Karnowskiego, na pytanie o sprzedaż jednej z najatrakcyjniejszych działek w Polsce. Obecnie są tam tereny zielone, ale po sprzedaży może powstać zabudowa mieszkaniowa.","Pytanie zadał Jakub Świderski mieszkający w pobliżu inwestycji, a jednocześnie autor programu „W imieniu sopocian”, emitowanego na antenie TVP3 Gdańsk. To właśnie współpraca z TVP stała się dla Karnowskiego pretekstem do ataku.  Prezydent Sopotu zarzucił Świderskiemu, że „kłamie na co dzień w telewizji i oszukuje mieszkańców”. Część zebranych apelowała, by Karnowski przestał się zajmować polityką i odpowiadał na merytoryczne pytania.  – Dzięki telewizji publicznej i kłamstwom oraz napadom na Pawła Adamowicza stało się to, co się stało w Gdańsku. To we mnie ciągle siedzi… - oświadczył Karnowski.   – Znaczy – zabiłem Pawła Adamowicza, to pan sugeruje? To już jest bełkot – odpowiedział Świderski.",,
Francuski minister: Powinniśmy pomóc imigrantom w odnalezieniu przez nich perspektyw,"Francuski rząd nakreślił główne założenia swojej wizji polityki migracyjnej. Przedstawili je premier Edouard Philippe i minister spraw zagranicznych Jean-Yves Le Drian, otwierając debatę na ten temat w Zgromadzeniu Narodowym.","Szef francuskiej dyplomacji zwrócił uwagę na dwa kierunki postępowania wobec zjawiska imigracji – skoordynowane, wspólne działanie międzynarodowe, przede wszystkim wśród państw Unii Europejskiej, a także pomoc, jakiej należy udzielić w rozwoju krajom, z których pochodzą imigranci. – Pomoc w rozwoju jest absolutnie konieczna do długofalowego skutecznego zwalczania głębokich przyczyn powodujących nielegalną imigrację. Nikt wtedy nie zostawi kraju i swoich bliskich, aby przeprawiać się przez Morze Śródziemne w ryzykowny sposób  – powiedział Jean-Yves Le Drian. Jak podkreślił, osoby, które „wybierają drogę migracji z narażeniem się na największe niebezpieczeństwo, to ci, którzy są przekonani, że u siebie nie mają już żadnej przyszłości”. – I my powinniśmy im pomóc w odnalezieniu przez nich perspektyw, w tym perspektyw ekonomicznych, tam gdzie oni żyją – powiedział. Szef francuskiego MSZ dodał, że chodzi także o pomoc w takich dziedzinach jak służba zdrowia i edukacja.",,
Timmermans przedstawi Komisji Europejskiej wyniki wizyty w Polsce,"Wiceszef KE Frans Timmermans przedstawi na środowym posiedzeniu kolegium komisarzy wyniki swojej wizyty w Polsce – poinformował w Brukseli rzecznik KE Margaritis Schinas. Jak zapowiedział, KE będzie uważnie śledzić prace w parlamencie nad ustawami sądowymi.","– Kolegium jutro wysłucha informacji pierwszego wiceprzewodniczącego Fransa Timmermansa, który był wczoraj w Warszawie i prowadził dyskusje z polskimi władzami, Sądem Najwyższym, Trybunałem Konstytucyjnym i Rzecznikiem Praw Obywatelskich w sprawach związanych z praworządnością – powiedział we wtorek na konferencji prasowej Schinas. Jak przypomniał, Timmermans podkreślał, że znalezienie rozwiązania sporu z Polską jest pilne, ale „jest zbyt wcześnie na wyciąganie wniosków”. – Komisja czeka na konkretne środki, będzie uważnie śledzić dyskusje w polskim parlamencie – oświadczył rzecznik.  Kontynuacja dialogu między polskimi władzami a Komisją EuropejskąPoniedziałkowa wizyta wiceprzewodniczącego KE w Warszawie odbyła się w ramach kontynuacji dialogu między polskimi władzami a Komisją Europejską w sprawie sytuacji wokół Trybunału Konstytucyjnego oraz ustaw dotyczących funkcjonowania wymiaru sprawiedliwości. Wizyta odbyła się jeszcze zanim Sejm zajął się projektami ustaw przedstawianych przez polityków PiS jako ustępstwa wobec KE. Timmermans spotkał się m.in. z premierem Mateuszem Morawieckim, ministrem spraw zagranicznych Jackiem Czaputowiczem, szefem gabinetu prezydenta Krzysztofem Szczerskim, I prezes Sądu Najwyższego Małgorzatą Gersdorf oraz prezes Trybunału Konstytucyjnego Julią Przyłębską. Minister Czaputowicz na wspólnej konferencji prasowej z wiceprzewodniczącym Timmermansem zapowiadał, że możliwe są „pewne modyfikacje odnośnie do niektórych słusznych sugestii Komisji”. Zaznaczył przy tym, że nie wiadomo jeszcze, jak kompromis w tej sprawie między Polską a KE mógłby ostatecznie wyglądać.„Będziemy oczekiwali dalszych działań” Projekt nowelizacji ustaw o ustroju sądów powszechnych oraz o Sądzie Najwyższym przewiduje, że minister sprawiedliwości nie będzie mógł podjąć decyzji o odwołaniu prezesa lub wiceprezesa sądu bez opinii kolegium sądu oraz Krajowej Rady Sądownictwa. W projekcie PiS zaproponowano też zrównanie wieku przechodzenia w stan spoczynku sędziów dla kobiet i mężczyzn do 65 lat.Projekt nowelizacji przepisów ustaw o organizacji Trybunału Konstytucyjnego i statusie jego sędziów przewiduje opublikowanie trzech dotychczas niepublikowanych orzeczeń wydanych z naruszeniem prawa przez TK.",,
Obama wylatuje jutro. Znany jest plan wizyty prezydenta USA w Polsce,"Biały Dom poinformował o programie podróży Baracka Obamy do Polski. Amerykański prezydent spędzi w Warszawie dwa dni, podczas których weźmie udział w szczycie NATO i odbędzie kilka spotkań m.in. z prezydentem Andrzejem Dudą.",Barack Obama opuści Waszyngton jutro i wyląduje w Warszawie w piątek rano. Jeszcze przed rozpoczęciem szczytu NATO amerykański prezydent spotka się z przewodniczącym Rady Europejskiej Donaldem Tuskiem i szefem Komisji Europejskiej Jeanem Claudem Junckerem. Następnie będzie rozmawiać z sekretarzem generalnym NATO Jensem Stoltenbergiem.Po południu dojdzie do bilateralnego spotkania przywódców Polski i USA. Jak informuje Biały Dom prezydenci Duda i Obama będą rozmawiać o relacjach polsko-amerykańskich oraz sytuacji w dziedzinie bezpieczeństwa w Europie. Barack Obama ma podkreślić przywiązanie Stanów Zjednoczonych do bezpieczeństwa Polski.,,
Kamiński: Żyrinowski to Korwin-Mikke rosyjskiej polityki. Mówi więcej niż inni,"– Żyrinowski jest takim zagończykiem, który mówi więcej niż inni, z całą pewnością oddaje on nastroje części rosyjskiej opinii publicznej – mówił w rozmowie z TVP Info Michał Kamiński z PO.","Kamiński skomentował w ten sposób słowa Władimira Żyrinowskiego, który w wywiadzie dla państwowej telewizji powiedział, że „los krajów bałtyckich i Polski jest przesądzony. Zostaną zmiecione. Słowem - krajów bałtyckich nie ma, Polski nie ma”. – Jest i śmieszno, i straszno. Władimir Żyrinowski jest trochę Korwin-Mikkem rosyjskiej polityki, ale on jest kontrolowanym Korwin-Mikkem. On zawsze mówi więcej niż wypada powiedzieć władzom, choć język tych władz też się zaostrza – mówił Kamiński.– Z całą pewnością on oddaje nastroje części rosyjskiej opinii publicznej. To są ludzie, dla których powiedzenie, że można zniszczyć jakiś kraj jest czymś, co odpowiada ich mentalności – stwierdził. NATO to był dobry wybórKamiński podkreślił, że według niego Polska dobrze zrobiła wchodząc do NATO i UE. – Ten wybór, którego Polska dokonała, wybór członkostwa w Unii Europejskiej i w NATO, widać wyraźnie, że był dobrym wyborem dla Polski. W tym miejscu, w którym jesteśmy, każda neutralność, każde próby znalezienia innej drogi niż integracja europejska, byłyby dla Polski niebezpieczne – wyjaśniał. Polityk podkreślił, że Polsce mimo wszystko powinno zależeć na dobrych stosunkach z Rosją. – Tylko, jak mawiał Boy-Żeleński, „w tym największy jest ambaras, żeby dwoje chciało na raz”. Dzisiaj nikt przy zdrowych zmysłach nie może mówić, że to tradycyjna polska rusofobia – dodał.",,
Premier: Polska musi mieć środki na rozwój zapóźnionej infrastruktury,"– Polska, doganiając gospodarczo państwa zachodnie, musi mieć środki na rozwój zapóźnionej infrastruktury; służą temu fundusze spójności – powiedział we wtorek na szczycie Grupy Przyjaciół Spójności premier Mateusz Morawiecki.","Premier na spotkaniu w Pradze mówił, że wszystkie połączenia komunikacyjne oraz transformacje energetyczna i klimatyczna, które są finansowane w ramach budżetu Unii Europejskiej, służą całej Europie.– Uświadomienie tego naszym partnerom poprzez format Grupy Przyjaciół Spójności jest niezwykle ważne. Dla nas kluczowe jest pokazanie sprawiedliwej transformacji w skali Europy Środkowej, jaką my przechodzimy, ile my wkładamy do Unii Europejskiej – mówił premier.Podkreślił, że to z państw Europy Środkowej kraje zachodnie czerpią wysokie dywidendy. – Z Polski łącznie wszystkie dywidendy, razem z odsetkami od kapitału, od kredytów bieżących, od depozytu to jest ok. 100 mld zł, czyli ponad 20 mld euro – zaznaczył. Ocenił, że jest to korzyść krajów zachodnich. Podkreślił, że Polska, doganiając gospodarczo państwa zachodnie po „niezawinionej zapaści pokomunistycznej”, musi mieć środki na rozwój zapóźnionej infrastruktury. Jak zaznaczył, służą temu fundusze spójności.– Musimy przekonać te najbogatsze kraje, które miały więcej szczęścia w historii – jak Holandia, Belgia, Dania, Niemcy czy Francja – do tego, że ten podział kosztów dochodów był sprawiedliwy – powiedział.Premier podkreślił, że do sprawiedliwego podziału kosztów konieczna jest likwidacja rabatów. Ocenił, że z tytułu rabatów budżet UE traci ok. 14–15 mld euro w tej perspektywie. Dodał, że dałoby to dużo więcej możliwości finansowania. „Fundusz sprawiedliwej transformacji musi być wyższy”Szef rządu mówił na wspólnej konferencji prasowej z innymi premierami państw V4 w Pradze, że tematem ich spotkania były też kwestie klimatyczne, które będą omawiane na grudniowym posiedzeniu Rady Europejskiej.– Żeby wejść w jakiekolwiek nowe ustalenia, ten Transition Fund, fundusz sprawiedliwej transformacji, musi być o wiele wyższy niż ten, który do tej pory został zaproponowany, jeżeli mamy poważnie podejść do tych ogromnych kosztów, które zachodnia część Unii Europejskiej chce narzucić na wschodnią część UE – powiedział.– Tutaj musi być porozumienie oparte na sprawiedliwości, na tym, jakie wysiłki zostały wykonane przez nasze kraje przez poprzednie 30 lat, chociażby protokół z Kioto, w związku z możliwościami finansowymi – dodał.Premier zaznaczył, że cieszy się iż w ramach Grupy Wyszehradzkiej „mamy do tego spójne podejście”. – Wierzę, że na całym forum Grupy Przyjaciół Spójności, które za chwilę się rozpocznie, ten nasz alians obejmie 16 krajów i będzie głosem w UE, którego nie da się pominąć – podkreślał szef rządu. < Dopłaty dla rolników z Europy Środkowo-WschodniejPremier Mateusz Morawiecki zapowiedział także, że państwa Grupy Wyszehradzkiej chcą wyrównania dopłat dla rolników z Europy Środkowo-Wschodniej do poziomu dotacji, które otrzymują farmerzy z Europy Zachodniej. –  Jedną z fundamentalnych zasad wspólnoty jest tworzenie równych warunków do konkurowania, do współpracy, sprzedaży produktów i usług na jednolitym rynku. Polityka spójności oraz wspólna polityka rolna są jednymi z naszych podstawowych celów na kolejne lata  – powiedział premier.",,
Tusk „awansował” Misiewicza. Kolejne nieścisłości w „Szczerze”,"Coraz więcej błędów i nieścisłości odnajdują czytelnicy, którzy sięgnęli po książkę byłego przewodniczącego Rady Europejskiej Donalda Tuska. Błędną datę w tekście „Szczerze” wytropił już premier Mateusz Morawiecki, który przypomniał, że „pięć goli w 9 minut Lewandowskiego” miało miejsce we wrześniu 2015 r., a nie – jak to opisuje Donald Tusk w swojej książce – w kwietniu 2017 r. Kolejne błędne daty wytknął autorowi na Twitterze dziennikarz Jacek Prusinowski.","„Źle się zaczyna ten rok dla opozycji w Polsce. Dramatyczna okupacja sali sejmowej wzbudziła sporo emocji i kontrowersji (...). Poważnym problemem jest wyjazd Ryszarda Petru na wakacje, nie ważne z kim, to jego sprawa, ale jakoś zgrzyta ten kontrast między słoneczną plażą i zimną ciemną warszawską ulicą wypełnioną demonstrantami wspierającymi posłów okopujących Sejm” – taki wpis widnieje w dzienniku Donalda Tuska pod datą 3 stycznia 2016.Jak celnie na platformie Twitter zauważa red. Prusinowski, Donald Tusk opisuje wydarzenia, które odbędą się cały rok później.",,
Brat gwiazdy sportu aresztowany po tragicznej strzelaninie,"Amerykańska gwiazda gimnastyki i czterokrotna złota medalistka olimpijska Simone Biles poinformowała na Twitterze, że jest wstrząśnięta po aresztowaniu jej brata. Jest on podejrzany o udział w strzelaninie, w której zginęły trzy osoby.","„Chcę wyrazić najszczersze kondolencje wszystkim osobom dotkniętym tą straszną tragedią” – napisała Biles, prosząc jednocześnie o uszanowanie jej prywatności.24-letni Tevin Biles-Thomas został zatrzymany w ubiegłym tygodniu w stanie Georgia, a 13 września ma stanąć przed sądem w Cleveland (Ohio).Według policji z tego miasta do strzelaniny doszło tuż przed końcem 2018 r. podczas imprezy sylwestrowej, na którą wtargnęła bez zaproszenia grupa mężczyzn. Trzy osoby zginęły, a dwie osoby zostały ranne.",,
Senacka komisja odrzuciła petycję o wypowiedzenie konwencji stambulskiej,"Senacka Komisja Praw Człowieka odrzuciła petycję o wypowiedzenie konwencji stambulskiej. Deklaruje ona walkę z przemocą wobec kobiet, jednak przewiduje m.in. „wykorzenianie zwyczajów i tradycji” takich jak tradycyjne rozumienie rodziny.","Autorzy petycji, Stowarzyszenie Rodzin Katolickich Diecezji Legnickiej, wskazywali, że ratyfikacja Konwencji nie wprowadziła do polskiego systemu prawnego istotnych przepisów chroniących osoby przed różnymi formami przemocy. Zamiast tego zakwestionowała pozycję tradycyjnej rodziny, wprowadzając genderową definicję płci. Według konwencji istotnym źródłem przemocy są zwyczaje i tradycje, jak to ujmuje art. 12 dokumentu, „oparte na stereotypowym modelu roli kobiet i mężczyzn”. Konwencja nakłada obowiązek promowania zachowań, które „wykorzenią” te zwyczaje i tradycje.  W nawiązaniu do ideologicznej treści konwencji autorzy petycji stwierdzili, że „ten akt prawa nie tylko uznaje za stereotypowe role męża i żony, ojca i matki w tradycyjnej rodzinie, podważa prawo rodziców do wychowywania dzieci zgodnie z ich kulturą i przekonaniami, ale narzuca model edukacji zmierzającej do seksualizacji dzieci i młodzieży, promocji subkultury LGBT”. Z tymi argumentami zgodził się senator PiS Jan Maria Jackowski. – Są inne instrumenty prawne, które powinny zabezpieczać ochronę kobiet w momencie, kiedy pojawiłaby się w stosunku do nich przemoc. W rzeczywistości ta konwencja umożliwia wprowadzenie do agendy publicznej, do instytucji takich jak edukacja, różnych kontrowersyjnych treści pod hasłem przeciwdziałania przemocy – ocenił Jackowski.  Jednak zdaniem wicemarszałek Senatu Gabrieli Morawskiej-Staneckiej „postulat wypowiedzenia tej konwencji jest absurdalny”, a konwencja jest potrzebna jako narzędzie walki z przemocą domową, „bo, jak pokazują dane, rocznie 800 tys. Polek” jej doświadcza.  Morawska-Stanecka sama przyznała, że to nie są oficjalne dane, lecz stanowisko jednej z feministycznych organizacji. W policyjnych statystykach zarejestrowano niespełna 68 tys. kobiet będących ofiarami przemocy domowej. Obok nich zarejestrowano ponad 11 tys. mężczyzn i 13,5 tys. dzieci.  Petycja Stowarzyszenia Rodzin Katolickich Diecezji Legnickiej nie dotyczyła jedynie Konwencji Stambulskiej. Autorzy wnieśli także o usunięcie z polskiego systemu prawnego zapisów naruszających konstytucyjną definicję małżeństwa. Zaproponowano ponadto dodanie do ustawy Prawo prywatne międzynarodowe artykułu 54a o treści: „Małżeństwem w rozumieniu niniejszej ustawy jest tylko związek kobiety i mężczyzny. Nie stosuje się przepisów prawa obcego regulującego związki osób tej samej płci”. Podczas posiedzenia Komisji Praw Człowieka, Praworządności i Petycji wniosek o niepodejmowanie dalszych prac nad petycją poparły trzy osoby, dwie były przeciw, dwie wstrzymały się od głosu.",,
"„Mienie zabezpieczone od karteli narkotykowych to 1,5 mld zł. Wystarczy na wyprawkę dla dzieci”","Mienie zabezpieczone od karteli narkotykowych to 1,5 mld zł. To wystarczy na wyprawkę dla dzieci – powiedział w programie „#Jedziemy” wiceminister sprawiedliwości  Michał Wójcik. Polityk zwrócił uwagę, że kiedy mówił w Sejmie o aferach za rządów PO, to pani marszałek Kidawa-Błońska opuściła salę. – Może dlatego, że nie chce słuchać o tych aferach – stwierdził.","Wiceminister sprawiedliwości został zapytany w programie „#Jedziemy”, dlaczego jego zdaniem opozycja złożyła wniosek o wotum nieufności dla Zbigniewa Ziobry. – Dlatego, że chcą zagłuszyć sumienie, ja to wczoraj mówiłem z mównicy – stwierdził Wójcik i dodał: „przez wiele lat nie zrobili tego, co my zrobiliśmy przez cztery lata”.– Wymieniałem wszystkie sukcesy Ministerstwa Sprawiedliwości, m.in. kwestia dopięcia luki VAT-owskiej, to są gigantyczne pieniądze, które zaczęły wpływać do budżetu dzięki temu, że jest ustawa o wyłudzeniach, gdzie jest najwyższa kara w Europie: 25 lat pozbawienia wolności – powiedział.Wiceminister sprawiedliwości przypomniał również „ostatnią sprawę”, kiedy „zostało zabezpieczone mienie od karteli narkotykowych, to jest półtora miliarda złotych”. – To jest tyle, ile wystarczy na wyprawkę dla dzieci – zauważył. – Panie redaktorze, pytanie jak to jest możliwe, że w ogóle coś takiego było możliwe – odparł polityk. – Wczoraj, kiedy wymieniałem różnego rodzaju afery dotyczące PO, pani marszałek Kidawa-Błońska opuściła salę.  Powiem szczerze, że tego nie rozumiem, bo kreuje się na taką niezwykle elegancką osobę, a tutaj w momencie, kiedy dyskutujemy merytorycznie o tym, co działo się za ich czasów i co jest za naszych czasów, to ona wstaje i opuszcza salę. Może dlatego, że nie chce słuchać o tych aferach – stwierdził. Wiceminister sprawiedliwości przypomniał również aferę, w którą zamieszani byli „najbliżsi współpracownicy Grzegorza Schetyny”.– To podobno największa afera w historii funkcjonowania CBA? – wtrącił dziennikarz.– Informatyczna, tak. Nagle się okazuje, że zarzuty zostają postawione wielu osobom,  także najbliżsi  współpracownicy Grzegorza Schetyny, który wówczas był ministrem spraw wewnętrznych, są zamieszani, a przynajmniej tak wstępnie prokuratura przyjmowała. Co robi Grzegorz Schetyna? Nic nie robi. A co dostaje w zamian? Awans, zostaje marszałkiem sejmu – powiedział Wójcik i dodał, że „takie były standardy”.",,
Premier: Chciałem wyrazić najgłębsze wyrazy współczucia dla rodzin zmarłych osób,"Premier Mateusz Morawiecki złożył wyrazy współczucia rodzinom ofiar dzisiejszej burzy w Tatrach. Podziękował też służbom ratowniczym i medycznym, świadczącym pomoc poszkodowanym. – To, co można było zrobić, zostało zrobione – powiedział.","Po posiedzeniu sztabu kryzysowego w Zakopanem premier Mateusz Morawiecki spotkał się z dziennikarzami na krótkim briefingu.Ponad 100 osób zostało poszkodowanych w wyniku burzy, która przeszła nad Tatrami – poinformował. Szef rządu powiedział, że ranni są transportowani do szpitali, które mogą najlepiej udzielić im pomocy. Jak dodał, nikt nie spodziewał się tak gwałtownej burzy.– Chciałem wyrazić najgłębsze wyrazy współczucia dla rodzin zmarłych osób. Z tego co wiemy dzisiaj cztery osoby nie przeżyły tych bardzo gwałtownych, bardzo nietypowych, bardzo rzadkich wyładowań burzowych, bardzo zmiennej pogody, która nastąpiła i doszło do zgonu czterech osób, dwójka dzieci i dwie osoby dorosłe – powiedział szef rządu. – To budżetowo jest oczywiście sprawa w tym wypadku drugorzędna. Jesteśmy gotowi na wszelką pomoc finansową. Najważniejsze, żeby uratować ludzi – podkreślił premier.Premier przypomniał, że w Tatrach od soboty trwa akcja ratownicza w Jaskini Wielkiej Śnieżnej. Ocenił, że to również bardzo dramatyczna akcja.– Chcę też ze smutkiem powiedzieć o akcji, która toczy się od kilku dni w Jaskini Wielkiej Śnieżnej, tutaj w Tatrach, gdzie TOPR też prowadzi w bardzo trudnych warunkach akcję poszukiwania dwójki ludzi, która utknęła gdzieś w jaskini – powiedział premier po posiedzeniu sztabu kryzysowego powołanego po tragicznej w skutkach burzy w Tatrach. Podkreślił przy tym, że góry i pogoda charakteryzują się, o czym wiedzą doświadczeni taternicy, niebywałą zmiennością.Premier przyjechał do Zakopanego, by wziąć udział w posiedzeniu sztabu kryzysowego, które rozpoczęło się w czwartek, przed godz. 20.00. Towarzyszył mu wojewoda małopolski Piotr Ćwik, marszałek województwa małopolskiego Witold Kozłowski i burmistrz Zakopanego Leszek Dorula. W czwartek, w wyniku gwałtownej burzy w Tatrach zginęły cztery osoby po polskiej stronie gór. Natomiast, jak podało słowackie pogotowie górskie Horska Zachranna Slużba (HZS), po południowej stronie gór zginęła w czwartek jedna osoba. Rannych zostało natomiast kilkadziesiąt osób.",,
Kopacz spotkała się z premierem Wielkiej Brytanii. „Nie zgodzimy się dyskryminację Polaków”,"Reforma UE, sytuacja na Ukrainie oraz problem imigracji – to główne tematy piątkowej rozmowy premier Ewy Kopacz z premierem Wielkiej Brytanii Davidem Cameronem, do której doszło w Warszawie. – Nie zgodzimy się na rozwiązania dyskryminujące Polaków – zadeklarował po spotkaniu minister ds. europejskich Rafał Trzaskowski.","Cameron przyjechał do Warszawy, by przekonywać premier Kopacz do brytyjskiej wizji zmian w funkcjonowaniu UE.– Rozmawialiśmy o sytuacji po wyborach w Wielkiej Brytanii, o postulatach (Londynu), aby zmienić prawo europejskie, po to, żeby w sposób bardziej skuteczny (Cameron) mógł przekonać swoich obywateli do poparcia idei pozostania w Unii Europejskiej – powiedział Trzaskowski w piątek dziennikarzom po spotkaniu Kopacz-Cameron.Zapewnił, że Polsce zależy na tym, aby Wielka Brytania pozostała członkiem rodziny europejskiej. ""Unia Europejska byłaby dużo słabsza bez Wielkiej Brytanii"" - przekonywał.                                                teraz odtwarzaneTrudne rozmowy Kopacz z Cameronem Jak zauważył, w wielu kwestiach, m.in. w sprawach bezpieczeństwa, jednolitego rynku czy zwiększania konkurencyjności unijnej, Polska i Wielka Brytania mają podobne poglądy.Trzaskowski poinformował, że Kopacz z Cameronem rozmawiali m.in o kwestiach dotyczących swobody przemieszczania się obywateli. – Wielka Brytania chce wprowadzić pewne zmiany dotyczące zabezpieczeń społecznych. Premier Kopacz wysłała jasny sygnał - nie może być mowy o żadnej dyskryminacji Polaków – zaznaczył. Przyznał też, że nie są to łatwe rozmowy.– Możemy rozmawiać, natomiast nie ma mowy o tym, żeby polski rząd zgodził się na jakiekolwiek rozwiązania dyskryminujące dla polskich obywateli – oświadczył minister. Cameron spotka się z wszystkim szefami rządów UEPrzed czerwcowym szczytem UE brytyjski premier planuje spotkać się z szefami rządów wszystkich państw członkowskich. Niektóre kraje, jak Francja, otwarcie sprzeciwiały się renegocjacji traktatów, aby dostosować je do oczekiwań Wielkiej Brytanii, która chce zmian ograniczających m.in. dostęp imigrantów z UE do brytyjskiego systemu socjalnego.Rząd w Londynie zamierza zapytać obywateli, czy chcą nadal pozostawać w UE. Pytanie będzie brzmiało: „Czy Wielka Brytania powinna pozostać członkiem Unii Europejskiej?”. Referendum ma się odbyć do końca 2017 roku.",,
"Kownacki: Chociaż Stany dużo mi dały, do końca będę czuł się Polakiem [WIDEO]","Wyjechał z rodzicami do Stanów Zjednoczonych, kiedy miał 7 lat. Po latach Adam Kownacki przyznaje jednak, że „zgłoszenie w losowaniu o zieloną kartę wysłaliśmy ostatniego dnia”. Zamieszkali w polskiej dzielnicy Greenpoint na Brooklynie. W sobotę polski bokser jednogłośnie wygrał na punkty z Amerykaninem Chrisem Arreolą i zdobył pas IBF Inter-Continental kategorii ciężkiej, który przybliżył go do walki o mistrzostwo świata.","Jak mówi Kownacki, „o sukcesach słyszy każdy”. Przyznaje jednak, że to nie boks był jego pierwszym zajęciem sportowym. – Najpierw było karate, ale alby były trochę nudne. (…) Później pojechaliśmy do kina i na Astorii była siłownia bokserska – wspomina. Treningi zaczął z kuzynem. – Okazało się, że mam jakiś tam talent i się rozwinęło – dodaje.– Adam jest wyjątkową i skromną osobą; ciężko pracuje na wszystko co ma. Poza boksem, gdybyście go nie znali, to byście nawet nie powiedzieli, że jest pięściarzem – ocenia trener Kownackiego Keith Trimble. Jak dodaje, Polak „nie puszy się, nie ma przerośniętego ego”; czasem przyjeżdża na mecze córek trenera.Jak przyznaje Trimble, najważniejsze, że Adam „może przyjąć ciężkie ciosy i takie same wyprowadzić”. – W jego kategorii wagowej to najważniejszy atut. Kiedy się oberwie, trzeba umieć się podnieść i Adam to ma – podkreśla.Sobotnie zwycięstwo Kownackiego na ringu w Nowym Jorku zdecydowanie przybliżyło go do walki o mistrzostwo świata. Jak mówi Polak, „jeśli jesteś mistrzem świata, wchodzisz do historii. I nikt nie może ci tego odebrać”. – To jest coś większego niż jakiekolwiek pieniądze – dodaje.Kownacki uważa zresztą, że sytuacja w boksie jest inna, niż w pozostałych dyscyplinach sportu. – Grasz w piłkę nożną, w koszykówkę czy w tenisa i przegrasz, to spoko. Masz kolejne zawody czy mecz. W boksie – jeśli przegrasz – to cała twoja kariera, wszystkie ciężkie treningi idą przez okno. Każdy ma to w nosie, jesteś już jakby nikim – zauważa.",,
Partia Demokratyczna dołączyła do Europy Plus,"Partia Demokratyczna sfinalizowała rozmowy o przyłączeniu się do porozumienia Europa Plus. Lider PD Andrzej Celiński podpisał w poniedziałek, w obecności m.in. b. prezydenta Aleksandra Kwaśniewskiego, porozumienie o współpracy politycznej z Europą Plus.","– Panie prezydencie mam nadzieję, że razem uda nam się podnieść trochę wartości w polskiej polityce. (...) We wspólnym działaniu jest szansa, w rozbiciu jest klęska. Trzeba się łączyć, trzeba się komunikować i rozmawiać o programie rozwiązywania sytuacji dla ludzi istotnych –  powiedział Celiński w poniedziałek na wspólnej konferencji prasowej.    Jak zapewnił, PD dołącza do Europy Plus, aby wprowadzić nową jakość w polityce. Według niego poważne podejście do problemów społeczeństwa przyniesie oczekiwany przez centrolewicę efekt. – Jeżeli pokażemy, iż naprawdę poważnie podchodzimy do problemów współczesnych Polaków, do problemu pracy, edukacji, jakości życia, zdrowia, wtedy przyjdzie nagroda w postaci narzędzi możliwego lepszego wpływu na sprawy kraju w Europie - podkreślił Celiński.  Zaznaczył, że polityka musi definiować najistotniejsze cele stojące przed społeczeństwem i pokazywać narzędzia, którymi chce się je zrealizować. Tymczasem – jak ocenił – w polskiej polityce panuje niekończąca się wojna.  – Polityka nie może być kłótnią samców i samic alfa, którzy przebijają się, kto ma więcej racji, kto kogo zabije, kto kogo wykluczy, a kto się wyniesie. Polityka musi definiować najistotniejsze cele. Powinna jednoczyć i łączyć wszystkich tych, którzy mają chociaż minimum ochoty wspólnej pracy – ocenił Celiński.  Zadowolenia z przystąpienia PD do Europy Plus nie krył Aleksander Kwaśniewski.  – Chcę wyrazić radość, że Partia Demokratyczna kierowana przez pana Andrzeja Celińskiego podjęła decyzję dołączenia do Europy Plus, do tworzącego się ruchu i koalicji, która chce nie tylko zaprezentować się w trakcie wyborów do Parlamentu Europejskiego, ale także chce przygotować dojrzałą, interesującą i godną zaufania alternatywę dla tego wszystkiego, co w polskiej polityce się dzieje od kilku lat – mówił b. prezydent.  Kwaśniewski chwalił PD:   – Bez ludzi Partii Demokratycznej nie byłoby możliwe ani polskie udane przekształcenia po roku 1989, ani wcześniej odzyskanie wolności, suwerenności. Nie mielibyśmy także udanej transformacji ustrojowej, ani sukcesu gospodarczego, ani polskiej Konstytucji. Zauważył, że środowisko związane z PD znacznie przyczyniło się do wejścia Polski do UE. Tworzenie nowego środowiska politycznego pod nazwą Europa Plus zostało ogłoszone pod koniec lutego. Inicjatywa ma prowadzić między innymi do wystawienia wspólnej centrolewicowej listy w przyszłorocznych wyborach do Parlamentu Europejskiego. Inicjatywie patronuje były prezydent Aleksander Kwaśniewski.  Porozumienie o współpracy politycznej podpisali wcześniej m.in. przedstawiciele Ruchu Palikota, stowarzyszenia Ruch Społeczny Europa Plus, stowarzyszenia Dom Wszystkich Polska Ryszarda Kalisza, Stronnictwa Demokratycznego, SdPl, Racji Polskiej Lewicy, Unii Lewicy oraz Polskiej Partii Pracy.",,
EBU boi się o polskie media. Zapowiadane zmiany to  „krok wstecz dla ich niezależności”,"„Pluralizm i niezależność od władz politycznych to kluczowe zasady mediów publicznych w społeczeństwie demokratycznym (...). Nie powinny zależeć od woli polityków” – napisała Europejska Unia Nadawców w liście otwartym do premier Beaty Szydło, wyrażając zaniepokojenie planowanymi zmianami w Polsce. Według autorów rządowej reformy, EBU opiera się na pogłoskach i doniesieniach medialnych.","„Wzywamy polski rząd, by oparł się pokusie wykorzystania strukturalnych zmian w mediach publicznych jako sposobu na wzmocnienie kontroli politycznej nad mediami” – napisał w liście szef EBU Jean-Paul Philippot.   Ocenił, że jeśli zdaniem polskich władz, zmiany w systemie zarządzania TVP i PR są konieczne, należy je przeprowadzić po wnikliwej analizie i ocenie oddziaływania oraz powinny one wynikać z otwartej, demokratycznej debaty. Zaoferował jednocześnie, że „EBU jest gotowa wesprzeć polski rząd i zapewnić mu fachową pomoc prawną”.     Według pełnomocnika ds. zmian w mediach publicznych Krzysztofa Czabańskiego, EBU, wysyłając list do polskich władz, nie kierowała się faktyczną znajomością sytuacji w Polsce ani wiedzą na temat projektów reformy mediów publicznych.    Czabański: EBU nie zasięgnęła informacji   – Gdyby EBU była naprawdę zainteresowana tym, co się dzieje w polskich mediach, to najpierw napisałaby do nas list z pytaniem. Tymczasem przysłano list otwarty, który – jak sami autorzy przyznają – opiera się na pogłoskach, na plotkach i doniesieniach dziennikarskich – powiedział Czabański.   – Zgodnie z tym, co pisze sama EBU, jeśli zmiany są konieczne, to należy je przeprowadzić po głębokiej analizie i ocenie oddziaływania. I właśnie po takiej analizie i ocenie oddziaływania przygotowywane są nasze projekty. I – również zgodnie z tym, co pisze Jean-Paul Philippot – wynikają one z otwartej i demokratycznej debaty, którą prowadziliśmy m.in. w czasie kampanii wyborczej – dodał Czabański. Podkreślił, że debata ta, którą określił jako „obywatelską i bardzo szeroką”, była brana bardzo poważnie przy tworzeniu projektu zmian w mediach. Europejska Unia Nadawców (ang. European Broadcasting Union – EBU) powstała w 1950 r. jako organizacja skupiająca publiczne (niekomercyjne) stacje radiowe i telewizyjne w celu wymiany programów i wspólnej produkcji audycji dla widzów w wielu krajach. Do EBU należą obecnie rozgłośnie radiowe i telewizyjne z 56 krajów. Polskie Radio (PR) oraz Telewizja Polska (TVP) są członkami EBU od 1993 r.     EBU:  planowane w Polsce zmiany zaszkodzą krajowemu systemowi mediów   Jak podano w liście, zaniepokojenie EBU wzbudziły zapowiedzi zmian strukturalnych i personalnych, które mogą mieć wpływ na zarządzanie należącymi do EBU w Polsce TVP i PR. W ocenie EBU może to oznaczać „krok wstecz dla ich niezależności i ograniczenie jakości warsztatu dziennikarskiego, szkodząc krajowemu systemowi mediów”.   „Nasze największe obawy są związane z prasowymi doniesieniami, że rząd planuje pospiesznie wprowadzić strukturalne i personalne zmiany dotyczące zarządzania TVP i PR bez właściwiej demokratycznej debaty i konsultacji z odpowiednimi interesariuszami. Takie działania byłyby niewątpliwie krokiem wstecz dla polskiego systemu medialnego i odwróciłyby dotychczasowy pozytywny trend (obserwowany) od upadku komunizmu w Polsce” –  napisano w liście podpisanym przez Philippota oraz dyrektor generalną EBU Ingrid Deltenre.    Uważają oni, że sposób, w jaki mianowane zostają rady nadzorcze i zarządzające mediami publicznymi, jest kluczowym czynnikiem w celu zapewnienia niezależności organizacji mediów publicznych.  „Pluralizm i niezależność mediów publicznych od władz politycznych to kluczowe zasady mediów publicznych w społeczeństwie demokratycznym (...). Nie powinny zależeć od woli polityków. Przykłady podobnych praktyk można niestety znaleźć w innych krajach i zazwyczaj świadczą one o słabościach lub złym funkcjonowaniu instytucji demokratycznych” – ocenił prezydent EBU. „Pomimo systematycznego braku finansowania publicznego polskie media publiczne są jednym z najbardziej udanych modeli transformacji w Europie Środkowej i Wschodniej” – napisał szef EBU w liście.    EBU chwali polskie media Zdaniem EBU obecna dobra pozycja TVP i PR wynika z „pozytywnej roli odgrywanej przez KRRiT, a także niewątpliwie ze stabilności ram prawnych działalności mediów, a w szczególności z ustawy medialnej”.  W opinii EBU Polska do tej pory mogła pochwalić się dobrymi wynikami w zakresie wolności mediów zarówno według zestawień dokonywanych przez organizację Reporterzy Bez Granic World Press Freedom 2015, jak i raportu Freedom House z 2015 r. na temat praw politycznych i swobód obywatelskich.   Przekształcenie TVP i PR w instytucje prawa publicznego niepotrzebne    Jednocześnie szef EBU podkreślił, że „w pełni popiera planowane przez polski rząd wzmocnienie trwałego finansowania TVP i PR ze środków publicznych”. Zastrzega jednak, iż jego zdaniem nie ma potrzeby zmieniania ram prawnych obu tych instytucji i przekształcania ich ze spółek akcyjnych w instytucje prawa publicznego. Według EBU może się to okazać „skomplikowanym i długim procesem”. Kilka dni temu oświadczenie, wyrażające zaniepokojenie zapowiadaną ustawą medialną, wydała także Europejska Federacja Dziennikarzy.   Zapowiadane przez PiS zmiany w mediach publicznych mają dotyczyć 20 podmiotów – 17 regionalnych stacji radiowych, których odrębność zostanie zachowana, tzw. dużego Radia, Telewizji Polskiej z oddziałami oraz Polskiej Agencji Prasowej.",,
Ukradli dwa luksusowe mercedesy w Niemczech. Chcieli je sprzedać w Poznaniu,"Czterech mężczyzn włamało się do wypożyczalni samochodowej w Niemczech, skąd ukradli dwa luksusowe samochody. Przyjechali do Polski, a skradzione auta chcieli sprzedać w Poznaniu. Czterem zatrzymanym obcokrajowcom grozi teraz do 5 lat więzienia.","– Policjanci z Poznania dostali informacje, że na teren Wielkopolski - w okolicach Poznania - wjechały dwa luksusowe mercedesy skradzione na terenie Niemiec. Samochody zostały zauważone przez patrol jeżyckiej patrolówki, który natychmiast rozpoczął pościg za pojazdami. Ich kierowcy nie zatrzymali się do kontroli, uciekając w okolice poznańskiej Woli. Tam kierowcy mercedesów i ich dwóch kompanów porzucili samochody – tłumaczył w piątek podkom. Piotr Garstka z wielkopolskiej policji. Policjanci z komisariatu na poznańskich Jeżycach rozpoczęli poszukiwania uciekinierów. Garstka powiedział, że w pierwszej kolejności wytypowali dworzec PKS, jako miejsce, gdzie mogą przebywać poszukiwani. – Ich przypuszczenia były w 100 proc. celne. Po kilku godzinach od pościgu policjanci zauważyli przy kasach biletowych dwóch z poszukiwanych. Zostali oni natychmiast zatrzymani i przewiezieni do komisariatu. Po kilku godzinach kryminalni mieli już komplet zatrzymanych. Dwóch kolejnych mężczyzn zostało ujętych na dworcu PKP, gdy chcieli odjechać do Berlina – relacjonował Garstka. Wszyscy zatrzymani są mieszkańcami Niemiec: 20-letni obywatel Sri Lanki, 20-letni Serb, 21-letni Niemiec pochodzenia libańskiego i 22-letni Rosjanin.",,
Więcej pieniędzy dla byłych prezydentów,"Wojciech Jaruzelski, Lech Wałęsa i Aleksander Kwaśniewski. Trzech żyjących, byłych prezydentów RP, dostanie wyższe uposażenie. Dożywotnio ma im przysługiwać 75 proc. wynagrodzenia zasadniczego urzędującej głowy państwa. Tak zdecydował Sejm, a znowelizowaną ustawę rozpatrzy Senat. Pensja prezydenta to dziś z dodatkami 20 137,64zł brutto.","Obecnie, zgodnie z przepisami, byli prezydenci otrzymują miesięcznie uposażenie równe połowie wynagrodzenia zasadniczego urzędującego prezydenta. Ustawa przewiduje, że świadczenia te przysługują wszystkim prezydentom, wybranym od 1989 r. Nie ma znaczenia, czy w wyborach powszechnych, czy przez Zgromadzenie Narodowe. Propozycja zmian w ustawie powstała w komisji „Przyjazne państwo”, którą kierował były już poseł i polityk PO Janusz Palikot. Początkowo wnioskował on, aby byli prezydenci otrzymywali taką samą pensję jak ten urzędujący. Obniżenie tej kwoty zaproponował jednak Marek Wikiński (SLD). Argumentował, że niemoralnym byłoby, aby b. prezydenci, nie wykonujący po zakończeniu kadencji obowiązków głowy państwa, zarabiali tyle, co urzędujący prezydent. Nowe, wyższe uposażenie, ma być wypłacane byłym prezydentom od pierwszego dnia następnego miesiąca po ukazaniu się ustawy w Dzienniku Ustaw. Zgodnie z informacją,  umieszczoną na stronie internetowej prezydenckiej kancelarii, prezydent otrzymuje wynagrodzenie zasadnicze w wysokości 12 365,22 zł brutto oraz dodatek funkcyjny w wysokości 5 299,38 zł  oraz dodatek za wysługę lat, w sumie 20 137,64 zł brutto. Uposażenie byłych prezydentów traktuje się w zakresie ubezpieczeń społecznych oraz przepisów podatkowych tak, jak wynagrodzenie za pracę. Ponadto była głowa państwa otrzymuje środki finansowe na prowadzenie biura oraz zachowuje uprawnienie do ochrony na terytorium Rzeczypospolitej Polskiej, na zasadach określonych przezministra spraw wewnętrznych. Wydatki związane z ochroną są pokrywane z budżetu państwa w części dotyczącej Ministerstwa Spraw Wewnętrznych.",,
Ukraina coraz bliżej UE. Poroszenko cieszy się z decyzji Holendrów,"Prezydent Ukrainy jest zadowolony z decyzji senatu Holandii, który wyraził zgodę na ratyfikację umowy stowarzyszeniowej jego kraju z Unią Europejską. – Umowa ruszy z pełną mocą – powiedział Petro Poroszenko. Holandia, jako jedyne państwo Wspólnoty, nie zaakceptowała do tej pory porozumienia między Brukselą a władzami w Kijowie.","Ukraiński prezydent przypomniał, że to właśnie umowa o stowarzyszeniu była jednym z postulatów rewolucji na Majdanie. Jak powiedział, w najbliższym czasie władze Holandii powinny przekazać dokumenty ratyfikacyjne do Brukseli. Następnie, jak dodał, Rada Unii Europejskiej specjalną decyzją uruchomi wykonanie umowy o stowarzyszeniu z całą przewidywaną mocą.Petro Poroszenko powiedział, że umowa stowarzyszeniowa, która do tej pory obowiązywała jedynie częściowo, dała pozytywne efekty. Jak podkreślił eksport do krajów UE wzrósł niemal o jedną czwartą, a Ukraina w wielu sferach stopniowo integruje się z europejskim życiem politycznym. Umowa o pogłębionej strefie wolnego handlu obowiązuje od stycznia ubiegłego roku. Z kolei w marcu 2014 roku przywódcy 28 państw UE oraz premier Ukrainy podpisali w Brukseli polityczną część umowy stowarzyszeniowej. Ta w całości zacznie obowiązywać po zakończeniu procesu ratyfikacji w krajach członkowskich. Za 10 dni Unia Europejska zniesie też obowiązek wizowy dla obywateli Ukrainy.",,
Były premier: Sądy w Polsce muszą zostać zreformowane,"Sądy w Polsce muszą zostać zreformowane, choć zmiany będą trwały wiele lat – stwierdził w rozmowie z „Rzeczpospolitą” były premier Jan Olszewski.","– To nie ulega wątpliwości dla nikogo, poza pewną częścią - górną - środowiska sędziowskiego – ocenił adwokat. Podkreślił jednak, że „reformy sądownictwa nie dokonuje się w ciągu kilku miesięcy, pół roku, roku”. – To długi proces wymagający daleko idących zmian – dodał.W jego ocenie „reforma sądownictwa jest dopiero przed nami”. – Zmiany w sądownictwie będą trwały wiele lat, a może nawet dekadę – uważa Olszewski.Dwuwładza w SNAdwokat pytany, czy w Sądzie Najwyższym „będzie teraz dwuwładza”, odpowiedział, że „trudno mówić o dwuwładzy, gdy kompetencje prezydenta pozwalały załatwić tę sprawę metodą łagodnego przejścia”.Przypomniał, że „prof. Gersdorf wskazała osobę, która zastępuje ją podczas urlopu, a prezydent zaakceptował ten wybór”. Jego zdaniem „Gersdorf zmieniła zdanie pod naciskiem swojego środowiska”. – Widać, że myli się i jest już zmęczona, choć to zmęczenie nie przeszkodziło jej wystąpić z odczytem w Niemczech, który był skandaliczny – przekonywał.W ocenie byłego premiera „wystąpienie wobec niemieckich prawników z komunikatem »będę I prezesem SN na uchodźstwie«, było niedopuszczalne”. – Niemieccy sędziowie powinni powiedzieć prof. Gersdorf, jak został oczyszczony aparat sprawiedliwości po upadku NRD – dodał.",,
Niemcy odrzucają rozmowy nt. reparacji wojennych. „Problem został rozwiązany”,"Rzecznik niemieckiego rządu, Steffen Seibert powiedział w Berlinie, że nie ma żadnych podstaw, aby kwestionować zrzeczenie się reparacji przez Polskę w 1953 roku. Tym samym Niemcy zdecydowanie odrzucają polskie postulaty dot. rozmów na temat reparacji wojennych.","– Z naszego punktu widzenia problem został rozwiązany w sensie politycznym i prawnym – stwierdził rzecznik niemieckiego rządu. Premier Beata Szydło powiedziała w czwartek, że reparacje wojenne należą się Polsce i państwo polskie ma prawo się o nie upominać. Dodała, że oficjalne stanowisko rządu w tej sprawie zostanie ogłoszone wtedy, gdy zostanie podjęta decyzja polityczna, że będziemy występować o reparacje. Minister spraw zagranicznych Witold Waszczykowski powiedział wcześniej, że wartość reparacji może wynieść 840 miliardów euro.",,
"Znaleziono pocisk w jeziorze, w piątek ewakuacja mieszkańców",Podczas przebudowy promenady w mazurskich Mikołajkach natrafiono na leżący na dnie jeziora pocisk artyleryjski. Na czas zaplanowanej na piątek akcji usuwania niewybuchu władze miejskie zarządziły ewakuację mieszkańców kilkudziesięciu pobliskich budynków.,"Burmistrz Mikołajek Piotr Jakubowski powiedział, że w czwartek podczas prac prowadzonych na nabrzeżu Jeziora Mikołajskiego znaleziono pod wodą niewybuch, który leży blisko brzegu na głębokości 1,5-2 m. Ze wstępnych ustaleń wynika, że może to być pocisk przeciwpancerny, prawdopodobnie kalibru 76 mm. Znalezisko ma zostać podjęte przez saperów i wywiezione w piątek. Na czas trwania akcji zarządzono ewakuację mieszkańców z budynków położonych w tzw. strefie zagrożenia, wyznaczonej w odległości 700 m od miejsca znalezienia niewybuchu. W tej okolicy są m.in. pensjonaty turystyczne, kwatery prywatne i kościół.",,
"Powstaje 6,7 tys. mieszkań dla najuboższych","W realizacji jest 6,7 tys. mieszkań przeznaczonych dla najuboższych – poinformował wiceprezes BGK Włodzimierz Kocon. W 2018 r. Bank Gospodarstwa Krajowego przyznał 174 mln zł wsparcia dla budownictwa socjalnego i komunalnego.","Jak przypomniał bank, „w Polsce, według różnych źródeł, brakuje od 0,5 do nawet 3 mln mieszkań”.„Na 1 tys. Polaków przypadają 363 mieszkania, natomiast mediana w Unii Europejskiej wynosi 435” – dodano w komunikacie. W Polsce „jedna osoba zamieszkuje średnio 27,6 m kw., podczas gdy średnia dla UE wynosi 40 m kw.”– Kolejny problem to wysoki wskaźnik poważnej deprywacji mieszkaniowej – ok. 10 proc. Polaków zamieszkuje lokale przeludnione, niedoświetlone, w których brakuje łazienki lub przecieka dach – podał BGK.– W celu zaspokojenia potrzeb mieszkaniowych tych najuboższych na rynku wkrótce ma pojawić się 6,7 tys. lokali. To efekt programu wsparcia budownictwa socjalnego i komunalnego, którego obsługę prowadzi Bank Gospodarstwa Krajowego – poinformowano w komunikacie.Jak powiedział wiceprezes zarządu BGK Włodzimierz Kocon, cytowany w komunikacie, „celem bezzwrotnego, finansowego wsparcia budownictwa jest zwiększenie zasobu mieszkań i pomieszczeń służących zaspokajaniu potrzeb osób najbardziej potrzebujących”. „Traktujemy naszą misję bardzo poważnie. Od 2007 r. dzięki wsparciu z budżetu państwa w całej Polsce powstało prawie 19 tys. lokali socjalnych, komunalnych, mieszkań chronionych, miejsc w noclegowniach i schroniskach dla bezdomnych. Kolejnych 6,7 tys. pozostaje w trakcie realizacji. Jak widać, to ponad 1/3 tego, co udało się osiągnąć w ciągu ostatnich 12 lat” – podkreślił Włodzimierz Kocon.„W 2018 r. BGK przyznał 174 mln zł wsparcia z programu budownictwa socjalnego i komunalnego. Kwota ta wesprze inwestycje o wartości 449,5 mln zł” – podano.Jak przypomniano, „BGK przyjmuje wnioski o udzielenie bezzwrotnego wsparcia finansowego, które mogą składać gminy, jednoosobowe spółki gminne, związki międzygminne, powiaty, organizacje pożytku publicznego oraz spółki celowe”. „W zeszłym roku zakwalifikowaliśmy 114 wniosków. Dotyczyły one udzielenia bezzwrotnego wsparcia na utworzenie 2143 lokali socjalnych, lokali komunalnych, mieszkań chronionych oraz 341 miejsc w noclegowniach i schroniskach dla bezdomnych” – powiedział dyrektor departamentu funduszy mieszkaniowych w BGK Przemysław Osuch, cytowany w komunikacie.„W naborze wiosennym najwięcej wniosków pochodziło z województwa śląskiego, dolnośląskiego i mazowieckiego. Jesienią najbardziej aktywne były województwa śląskie, mazowieckie i pomorskie. Cieszy nas zainteresowanie programem i czekamy na kolejne wnioski w 2019 r.” – dodał Osuch.",,
Msza św. w intencji ojczyzny w Święto Konstytucji 3 Maja,"Kard. Stefan Wyszyński był daleki i wolny od wszelkiego niebezpieczeństwa nacjonalizmu, choć niezwykle kochał Polskę; uczył nas w jaki sposób miłość, aż do miłości nieprzyjaciół potraktować jako drogę swojego życia – mówił podczas mszy św. w intencji ojczyzny metropolita warszawski kard. Kazimierz Nycz.","Mszą św. w intencji ojczyzny w warszawskiej archikatedrze św. Jana Chrzciciela rozpoczęły się w piątek obchody Święta Konstytucji 3 Maja. Uczestniczyli w niej prezydent Andrzej Duda wraz z małżonką Agatą Kornhauser-Dudą, premier Mateusz Morawiecki, członkowie rządu, przedstawiciele parlamentu z marszałkami Sejmu i Senatu – Markiem Kuchcińskim i Stanisławem Karczewskim.Wzięli w niej udział także delegacje służb mundurowych, w tym Wojska Polskiego, Policji, Straży Pożarnej, kombatanci, harcerze i mieszkańcy Warszawy.W homilii kard. Nycz wspominał postać kardynała Stefana Wyszyńskiego. – Wiele wskazuje na to, że jesteśmy blisko jego beatyfikacji – powiedział metropolita warszawski .Jak zauważył, jednym „z ważnych rysów osobowości i duchowości” Wyszyńskiego była miłość do Kościoła, do Maryi i do ojczyzny. – Chciałoby się powiedzieć w takiej właśnie kolejności, bo ta kolejność miłości jest bardzo ważna, żeby wszystko było na właściwym miejscu – podkreślił.",,
"PiS liderem sondażu, opozycja daleko w tyle","Partia Jarosława Kaczyńskiego Prawo i Sprawiedliwość niezmiennie cieszy si ę wysokim poparciem  – wynika z najnowszego badania, przeprowadzonego przez pracownię Estymator dla portalu DoRzeczy.pl. Na partię Jarosława Kaczyńskiego zagłosowałoby 42,8 procent ankietowanych.","Gdyby wybory parlamentarne odbyły się w drugiej połowie listopada, wygrałoby je Prawo i Sprawiedliwość z wynikiem 42,8 procent. Na drugim miejscu znalazłaby się Platforma Obywatelska, na którą chęć oddania głosu zadeklarowało 23,6 proc. ankietowanych.  Ostatnie miejsce na podium należy do ruchu Kukiz'15, który może liczyć na 9,8 proc. poparcia. Swoją reprezentację w Sejmie miałby także: Polskie Stronnictwo Ludowe – 6,4 proc. Nowoczesna – 6,0 proc. oraz Sojusz Lewicy Demokratycznej – 5,3 proc. Progu wyborczego nie przekroczyłaby partia Wolność, którą popiera 1,3 proc. obywateli. Pozostałe ugrupowania mają poparcie na poziomie 1,4 proc.",,
"Filokomunizm, czyli choroba elit III RP","Filokomunizm to neologizm, który możemy zdefiniować jako chorobliwe umiłowanie komunizmu. Czy na tę przypadłość cierpią również politycy Koalicji Obywatelskiej?","O ile się orientuję, filokomunizm nie został dotąd opisany pod takim właśnie hasłem. Choć chorobliwe zauroczenie sowiecką ideologią, w Polsce zainstalowaną przemocą po 1944 roku, zostało dobrze już zbadane.  Rzadko kto dziś pamięta, że to nasi naukowcy jeszcze przed II wojną światową, w ramach Instytutu Naukowo-Badawczego Europy Wschodniej w Wilnie, stworzyli polską szkołę sowietologiczną. Działała w latach 1930-1939, z oczywistych przyczyn nie mogła kontynuować pracy w powojennych realiach. W ułomnie polskich realiach – dodajmy. Ani suwerenna myśl, ani polityczna niepodległość nie były nam wtedy dane. Sowieci ugruntowywali swoją władzę w Polsce nie tylko niszcząc antykomunistyczną, prawicową opozycję, ale w praktyce unicestwiając również niezależne partie ludowe i przedwojenny, niepodległościowy ruch lewicowy, kojarzony w głównej mierze z Polską Partią Socjalistyczną. Z tej pepeesowskiej tradycji, która politycznie nie odrodziła się już właściwie w III RP, wyrosły jednak postaci wybitne – choćby premier Jan Olszewski. Kto wie, może dałoby się o III RP myśleć znacznie lepiej, gdyby mógł dalej prowadzić swoją misję szefa rządu. Ale nocna zmiana na długo sprowadziła politykę w Polsce na inne tory. Wróćmy do głównego wątku. W grudniu 1948 roku odbył się w Warszawie Kongres Jedności Klasy Robotniczej. W praktyce podporządkował komunistom na usługach Moskwy znacznie już osłabioną i przetrzebioną peepesowską lewicę. Polska Partia Robotnicza, delegatura Stalina w zdewastowanym II wojną światową kraju, nie cieszyła jednak aż tak ogromnym poparciem społecznym. Ale wsparcie sowieckich wojsk, terror Urzędu Bezpieczeństwa, mordy, tortury, długoletnie więzienia dla polskich patriotów przeróżnych opcji politycznych i propaganda uprawiana w szkołach i na uczelniach, w pracy, w kinie i w radiu, sięgająca nawet domów, ugruntowywała władzę komunistów. Przejęcie PPS pod pretekstem zjednoczenia było jednym z istotnych elementów budowania Polski niesuwerennej, zależnej od Moskwy i jej pomysłów na ekonomię i życie polityczne. Tzw. jedność robotnicza po prostu robiła komunizm nad Wisłą. Ten najbardziej krwawy i najbardziej prostalinowski, nastawiony na dalsze niszczenie albo skorumpowanie i przejęcie reszty tego, co jeszcze zostało po przedwojennej Polsce, po jej elicie. Właśnie w wyniku tego „zjednoczenia”, opartego na przemocy i przymusie, dyktowanego przez Stalina z Moskwy, powstała Polska Zjednoczona Partia Robotnicza. I oto dobrych kilkadziesiąt lat później, w zmienionych warunkach ustrojowych, radni Koalicji Obywatelskiej, formacji, która uważa się za zdecydowanie prodemokratyczną i prorynkową, bronią reliktów komunizmu jak lepszej sprawy. Bronią choćby przed generałem Augustem Fieldorfem Nilem, szefem Kedywu Armii Krajowej, człowiekiem, który walczył o wolną Polskę i którego w kilka lat po „zjednoczeniu robotniczym” zamordowano w więzieniu. Owszem, po komunistycznym procesie, sfingowanym wedle najlepszych stalinowskich wzorców. Jedyną winą Fieldorfa Nila było to, że służył ojczyźnie w czasie II wojny światowej, nie poddał się sowieckiemu dyktatowi i jego kolaborantom z PPR/PZPR. Kto nie zna jego historii, koniecznie powinien obejrzeć film fabularny „Generał Nil” w reżyserii zmarłego niedawno Ryszarda Bugajskiego. Czy to wszystko ma sens? Jak się wydaje, politycy Koalicji Obywatelskiej z nienawiści do Prawa i Sprawiedliwości zapadli na chorobę, na którą dotąd w Polsce cierpieli przede wszystkim postkomuniści. Mówię o wspomnianym wyżej filokomunizmie. Zapewne dla nich samych taka uwaga jest zaskoczeniem i kamieniem obrazy – ale takie są fakty – obrona postkomunistycznej polityki historycznej, choćby i cyniczna, dobrze pokazuje, że z dawnej Platformy Obywatelskiej nie pozostało już prawie nic. W naszym kraju polityka historyczna jest bardzo ważna: pokazuje między innymi do jakich tradycji, kto się odwołuje: niepodległościowych czy antysuwerennościowych, czy chce Polski realnie wolnej, czy kompradorskiej. W obrębie tradycji niepodległościowej też było oczywiście wiele nurtów, dobrze to pokazuje choćby historia II Rzeczypospolitej – ale naprawdę bardzo trudno połączyć w jedno postkomunizm, filokomunizm i szacunek dla polskiej wolności i niezawisłości. Symbole kłamstw historycznych, które mogły zakorzeniać się nad Wisłą przede wszystkim dzięki stałej obecności radzieckich armii w Polsce, nie powinny być elementem bieżącej wojny politycznej. Złe sobie wystawiają świadectwo ludzie, którzy w takiej sprawie działają na złość obecnie rządzącym, przeciw Instytutowi Pamięci Narodowej. Symbole w rodzaju PRL-owskiej „jedności robotniczej”, odnoszące się wprost do jednego z najważniejszych kłamstw założycielskich stalinowskiej i postalinowskiej Polski muszą w końcu zniknąć z przestrzeni publicznej. Z takich drobiazgów buduje się pejzaż naszej wyobraźni, wspólnotową pamięć na kolejne dekady. No chyba, że ktoś reprezentuje interesy stronnictwa filo- i postkomunistycznego: wtedy będzie żywo zainteresowany odbieraniem ulic ludziom takim jak Fieldorf Nil i podtrzymywanie filokomunistycznej propagandy nad Wisłą.",,
Bili i krzyczeli „ty imigrancie!”. Dzieci zaatakowały kolegę z podstawówki,"W Świnoujściu doszło do pobicia ucznia szóstej klasy podstawówki. Powodem była ciemna karnacja skóry dziecka – informuje portal swinoujskie.info. Zadając ciosy koledze, chłopcy mieli krzyczeć „ty imigrancie”. W rozmowie z pedagogiem stwierdzili, że zainspirował ich marsz przeciwko islamizacji, który przeszedł ulicami miasta.","Jak podaje lokalny portal, uczniowie znają się od zerówki. Szkoła potwierdziła, że doszło do pobicia i zapowiada, że będzie uczyć dzieci tolerancji. W minioną niedzielę ulicami Świnoujścia przeszedł marsz „przeciwko islamizacji”, w którym uczestniczyli głównie młodzi ludzie. Okrzyki protestujących miały wulgarny charakter. ",,
„Nie możemy cofnąć krzywd wyrządzonych narodowi polskiemu”. Obchody rocznicy Rzezi Woli,Na warszawskiej Woli uczczono Polaków zamordowanych przez Niemców. Uroczystość odbyła się przy pomniku Pamięci 50 tys. Mieszkańców Woli Zamordowanych przez Niemców podczas Powstania Warszawskiego. Na zakończenie przeszedł Marsz Pamięci w kierunku Cmentarza Powstańców Warszawy; zapalono znicze w miejscu wystawy „Zachowajmy ich w pamięci”.,"Do rzezi cywilów mieszkających na Woli i Ochocie doszło na początku sierpnia 1944 r. Hołd pomordowanym cywilom oddał prezydent Andrzej Duda, pisząc w liście odczytanym przez ministra Wojciecha Kolarskiego, że mieszkańcy Warszawy byli niewinnymi ofiarami zbrodniczej polityki Niemiec.  W uroczystości wziął udział m. in. Nicolas Häckel, burmistrz gminy Sylt. Przez wiele lat burmistrzem miasta Westerland w tej gminie był zbrodniarz wojenny Heinz Reinefarth. To on kierował wojskami niemieckimi, które mordowali cywilów w Warszawie. Wiceprezydent Warszawy Paweł Rabiej przypominał, że podczas powstania doszło w Warszawie do potwornych zbrodni, które nigdy nie zostały rozliczone.  – Rzeź Woli pozostanie na zawsze pozostanie synonimem nieludzkiego barbarzyństwa i okrucieństwa okupantów. Wciąż wszyscy czujemy ból, tym większy, że wielu ze sprawców tej strasznej zbrodni uniknęło kary, na czele z jej dowódcą – powiedział wiceprezydent Warszawy. Dodał, że pamięć o tragedii mieszkańców Woli nakłada na nas ważne moralne zobowiązanie: „żeby po prostu pamiętać; podtrzymywanie tej pamięci jest naszym obowiązkiem, o ten obowiązek pamięci wołają prochy tutaj zamordowanych”. W sierpniu i wrześniu 1944 r. zginęło lub zostało zamordowanych około 180 tys. mieszkańców stolicy.",,
Bank zwróci pieniądze swoim klientom za wyższą marżę i wyższe opłaty za konto,Bank DNB odda swoim klientom pieniądze uzyskane z podniesionej marży i wyższych opłat za konto – informuje w komunikacie Urząd Ochrony Konkurencji i Konsumentów. To konsekwencja decyzji regulatora ws. warunków promocji kredytów hipotecznych.,"Z komunikatu UOKiK wynika, że do urzędu docierały skargi na to, że DNB podwyższa marżę objętych promocją kredytów hipotecznych i opłaty za konto w pakiecie Personale. O sprawie zawiadomił urząd również Powiatowy Rzecznik Konsumentów we Wrocławiu.Jak podano, zdaniem banku kredytobiorcy nie dotrzymali warunków promocji, na podstawie której płacili mniejsze raty. Zgodnie z umową musieli oni zasilać konto konkretną kwotą (np. 5 tys. zł) co miesiąc lub utrzymywać ustalone oszczędności (np. 100 tys. euro). Wiele osób przelewało pieniądze z innego konta prowadzonego przez DNB. Jednak bank uznawał jedynie przelewy z zewnętrznych źródeł i w efekcie bez żadnego ostrzeżenia – podwyższał marżę. Praktyka rozpoczęła się na początku 2015 r. i trwa do dziś.„Przeanalizowaliśmy regulaminy promocji i ustaliliśmy, że nie zastrzegały one, że przelewy muszą zostać zrobione z kont w innych bankach. Tym samym kredytobiorcy mogli spełniać warunki promocji i mogli płacić niższe raty” – uważa cytowany w komunikacie prezes UOKiK Marek Niechciał. „W trakcie postępowania DNB zobowiązał się do zmiany praktyk i zrekompensowania strat byłym i obecnym klientom, którym podniósł marżę i opłaty za konto” – informuje regulator.Wyjaśniono, że bank m.in. przywróci niższą marżę promocyjnych kredytów hipotecznych, odda różnicę między marżą podwyższoną i promocyjną, przywróci niższe opłaty za konto Personale (18 zł) i odda konsumentom różnicę wynikającą z pobrania wyższych opłat.Zgodnie z wyjaśnieniami regulatora obecni klienci DNB dostaną automatycznie zwrot pieniędzy, a byli klienci muszą złożyć wniosek do banku. W ciągu sześciu miesięcy od uprawomocnienia się decyzji powinni oni na piśmie wystąpić do DNB o zwrot pieniędzy. We wniosku trzeba wskazać numer umowy i rachunku bankowego. „Bank poinformuje klientów o decyzji UOKiK listownie, w systemie bankowości elektronicznej, na swojej stronie internetowej i przez ogłoszenia w prasie” – podsumowano.",,
Kraków pożegnał biskupa Tadeusza Pieronka,"Biskup Tadeusz Pieronek został w czwartek pochowany w krypcie kościoła świętych Piotra i Pawła w Krakowie. „Jego misja zawsze była jakoś inna, ale kto wie, czy w tej inności nie trafiała w samo sedno” – mówił metropolita łódzki abp Grzegorz Ryś.","Jak podkreślił, biskup Pieronek był zaangażowany w dialog między Kościołem a UE. „Nie wiem, czy jest jakikolwiek biskup w Polsce, który tyle uczynił dla dialogu między dzisiejszą Europą a chrześcijaństwem” – powiedział abp Ryś. Biskup Pieronek był kanonikiem kapituły metropolitalnej na Wawelu. Przy katedrze wawelskiej mieszkał od 50 lat, tu też zmarł 27 grudnia. Środowa msza św. odbyła się pod przewodnictwem kard. Stanisława Dziwisza, a koncelebrowana była przez abp. Marka Jędraszewskiego. Homilię wygłosił ks. prof. Jacek Urban; przypomniał biografię bpa Pieronka. Zwrócił uwagę, że biskup przez całe życie spotykał się ze sprzecznymi opiniami. – Sprzeciw innych biskup budził swoim temperamentem. Był weredykiem. Mówił prosto w oczy, nie licząc się, że to, co mówi, może być dla kogoś przykre. Doktor, który przekroczył termin habilitacji, po rozmowie z nim miał pełną świadomość, że niedochowanie ostatecznego terminu oznacza, że nie będzie mógł pozostać na uczelni – powiedział ks. Urban i dodał, że biskup do studentów zwracał się tak jak do najważniejszych osób w państwie i w Kościele. – To dlatego w swoim biskupim zawołaniu umieścił „in veritate” (w prawdzie), a w herbie – chustę św. Weroniki (otarła twarz Jezusa podczas drogi krzyżowej – red.)– dodał kanonik kapituły metropolitalnej na Wawelu ks. Urban.",,
"Donald Trump będzie pierwszym przywódcą, z jakim spotka się nowy cesarz Japonii","Prezydent USA Donald Trump będzie pierwszym zagranicznym przywódcą, z jakim spotka się nowy cesarz Japonii, który obejmie tron 1 maja – poinformowano w komunikacie wydanym przez Biały Dom. Trump zamierza złożyć oficjalną wizytę w Japonii w dniach 25-28 maja.","Informacja ta została potwierdzona podczas piątkowej konferencji prasowej przez rzecznika japońskiego rządu Yoshihide Sugę.Podczas wizyty w Japonii prezydent Trump spotka się ze świeżo intronizowanym cesarzem Naruhito, którego era panowania otrzymała już nazwę Reiwa: Beautiful Harmony, czyli Piękna Harmonia oraz z premierem Shinzo Abe.W programie wizyty przewidziano również walki sumo, które Donald Trump będzie oglądał na żywo w towarzystwie jopońskich gospodarzy oraz inspekcję japońskiego niszczyciela śmigłowcowego klasy Izumo, znajdującego się od marca 2015 r. na wyposażeniu Morskich Sił Samoobrony Japonii.Zgodnie z komunikatem amerykańskiego Departamentu Stanu Trump i Abe, który wraz z ministrami spraw zagranicznych i obrony składa w piątek i sobotę oficjalną wizytę w USA, będą kontynuować rozmowy na temat sposobów wcielenia w życie ich wspólnej wizji wolnego i otwartego na współpracę regionu Oceanu Indyjskiego i Pacyfiku, a także na temat umacniania dwustronnej wymiany handlowej i zwiększenia wzajemnych inwestycji.",,
Nieoficjalnie: Tusk nie będzie miał kontrkandydata na kongresie EPL,Donald Tusk nie będzie miał kontrkandydata na stanowisko przewodniczącego Europejskiej Partii Ludowej (EPL) na przyszłotygodniowym kongresie w Zagrzebiu – potwierdziło nieoficjalnie wysokie rangą źródło z EPL. Rermin zgłaszania  kandydatów już minął.,"W środę o północy minął termin zgłaszania kandydatur na szefa tej partii. Poza Tuskiem, którego wysunęła PO, nikt inny nie został zgłoszony. Oficjalnie informacja ta ma być podana przez władze EPL w ciągu najbliższych dni. – Polacy powinni być dumni, że mamy Polaka, który (...) tak dobrze jest oceniany przez wszystkie kraje UE – powiedziała w środę dziennikarzom w Brukseli europosłanka PO Elżbieta Łukacijewska. Inaczej sprawę widzi PiS, który uważa, że z punktu widzenia Polski nic się nie zmieni, bo Tusk nie będzie zabiegał o krajowe interesy. Europosłanka PiS Beata Mazurek uważa, że dla byłego premiera i jego formacji wybór na szefa EPL sprowadza się do osobistego sukcesu. – Donald Tusk odpowiada za wybuch wojny polsko-polskiej. To on to rozpętał w 2005 r. i to był wehikuł jego kariery – oświadczył Legutko. Jego zdaniem Tusk będzie dalej wykorzystywał swoją funkcję, tyle że teraz będzie w lepszej sytuacji, bo to jest funkcja partyjna, a nie przewodniczącego Rady Europejskiej. W sprawie tego, że były premier będzie teraz bardziej widoczny politycznie, i PO, i PiS się zgadzają. – Wszyscy oczekujemy wejścia Donalda w tę europejską politykę, czyli budowania silnej, aktywnej rodziny skupionej wokół EPL, żeby komunikować się z wyborcami, żeby odeszły w niepamięć populizmy czy radykalizmy – zaznaczył szef delegacji PO w PE Andrzej Halicki. Niezależnie od tego, że Tusk nie ma kontrkandydata, głosowanie na kongresie EPL, które zaplanowane jest na przyszłą środę, i tak się odbędzie. Tak przewiduje bowiem statut ugrupowania. Poza wyborem przewodniczącego partia wybierze też 10 wiceszefów ugrupowania. Europejska Partia Ludowa to rodzina polityczna skupiająca partie chadeckie i konserwatywno-liberalne. Należą do niej 84 ugrupowania z 43 krajów. Z Polski są to PO i PSL. Kadencja przewodniczącego EPL trwa trzy lata.",,
„UE trudno się zajmować największymi krajami Unii”. Poseł PSL o protestach we Francji,"– UE nie zajmuje się protestami prawników we Francji, dlatego, że bardzo trudno jej zajmować się dwoma największymi państwami członkowskimi. Taka jest rzeczywistość – mówił w „Gościu Wiadomości” poseł PSL Władysław Teofil Bartoszewski. – Cieszy mnie, że przynajmniej tutaj się zgadzamy – odpowiedział mu również obecny w programie zastępca rzecznika PiS Radosław Fogiel.","Posłowie odnieśli się również faktu, że we Francji protesty prawników brutalnie tłumi policja. Jak powiedział Bartoszewski, w kraju tym trudno jest przeprowadzić istotne zmiany prawne w sposób pokojowy. Jego zdaniem, „UE się tym nie zajmuje, dlatego, że bardzo trudno jej zajmować się dwoma największymi państwami członkowskimi. Taka jest rzeczywistość”. – Cieszy mnie, że przynajmniej tutaj się zgadzamy. Mimo pięknych idei, w UE są równi i równiejsi, a my walczymy o to, żeby Polska była traktowana na równi z krajami, których z jakichś powodów się nie ściga, z powodów politycznych nie straszy – odpowiedział mu Fogiel. Politycy odnieśli się również do polskiego sporu o sądownictwo i jego upolitycznienia. „Szalenie niewłaściwym” nazwał Bartoszewski wykrzykiwanie haseł wymierzonych w prezydenta Andrzeja Dudę przez sędziów. – W niektórych krajach europejskich, może nie wszystkich, ale w niektórych standardem jest, że sędziowie się nie spotykają z politykami i nie utrzymują z nimi kontaktów towarzyskich. I to jest właściwe, bo siłą rzeczy, gdy się często widują ze sobą, zaprzyjaźniają się i mogą się wymieniać poglądami, a to nie jest słuszne – mówił Bartoszewski.",,
Nowi wicemarszałkowie? Kluby krytyczne,"Anna Grodzka i Ludwik Dorn nie zostaną wicemarszałkami Sejmu? Kluby PO, PiS, PSL i SLD sceptycznie odnoszą się do kandydatów, zgłoszonych przez Ruch Palikota i Solidarną
Polskę. Według ludowców i lewicy wicemarszałkiem
powinna pozostać Wanda Nowicka (RP). PiS chce z kolei zmniejszyć liczbę
wicemarszałków do czterech.","Wybór kandydata na wicemarszałka Sejmu to efekt ubiegłotygodniowej decyzji klubu RP, o wycofaniu poparcia dla Wandy Nowickiej. Klub zapowiedział wniosek o jej odwołanie. W czwartek Ruch zdecydował, że kandydatką na tę funkcjębędzie Anna Grodzka; Solidarna Polska, która nie miała dotąd reprezentanta w prezydium Sejmu, zgłosiła Ludwika Dorna.",,
Saryusz-Wolski: Tusk naruszył ducha przepisu Traktatu o UE,"Europoseł Jacek Saryusz-Wolski ocenił, że szef Rady Europejskiej Donald Tusk „naruszył ducha” przepisu Traktatu o UE. Zakazane jest angażowanie się w politykę wewnętrzną kraju pochodzenia przez przewodniczącego Rady; Tusk jest nieformalnym liderem opozycji – argumentował.","W niedzielę Donald Tusk napisał na swoim prywatnym koncie na Twitterze: „Alarm! Ostry spór z Ukrainą, izolacja w Unii Europejskiej, odejście od rządów prawa i niezawiłości sądów, atak na sektor pozarządowy i wolne media - strategia PiS czy plan Kremla? Zbyt podobne, by spać spokojnie”.Saryusz-Wolski podkreślił w Polsat News, że swoim wpisem przewodniczący Rady Europejskiej zaszkodził Polsce. – Donald Tusk to nie jest bloger, tylko to jest numer dwa w UE – w sensie hierarchii formalno-protokolarnej – i to jest czytane na całym świecie – powiedział europoseł.W ocenie Saryusza-Wolskiego Tusk naruszył ducha artykułu 15. traktatu o UE. – Artykuł 15., ustęp 6. mówi o tym, że przewodniczący Rady nie może sprawować żadnych publicznych funkcji – wskazał Saryusz-Wolski. „Tusk nieformalnie liderem opozycji totalnej”  – Duch tego przepisu traktatowego mówi o tym, że zakazane jest angażowanie się w politykę wewnętrzną kraju pochodzenia przez przewodniczącego Rady – podkreślił. Jego zdaniem „Tusk nie narusza litery tego artykułu, natomiast narusza ducha”.Europoseł zaznaczył, że Tusk „nieformalnie jest liderem opozycji totalnej”, choć „formalnie nie pełni takich funkcji”. – Nikomu z autorów tego traktatu nie przyszło do głowy, że szef Rady może być nieformalnym liderem, dyrygentem, sponsorem, patronem opozycji z kraju swojego pochodzenia. Nikt na to nie wpadł, czegoś takiego jeszcze nie było – dodał.",,
Rosyjska prasa: Polacy chcą odzyskać mienie na Ukrainie,"Jedna z polskich organizacji domaga się od ukraińskich władz zwrotu własności – informuje „Rossijskaja Gazieta”. Dziennik twierdzi, że do sądów w Kijowie i Łucku wkrótce wpłyną pozwy Polaków, którzy mieszkali przed wojną na terenach dzisiejszej Ukrainy.","„Rossijskaja Gazieta” i serwis rt.com informują, że chodzi o 120 tysięcy osób, które mogą udowodnić, że są spadkobiercami lub byłymi właścicielami nieruchomości.Rosyjscy dziennikarze, cytują przedstawiciela organizacji „Restytucja Kresów” Konrada Rękasa. – Czy Kijów jest gotowy przyjąć prawa europejskie, czy też Ukraina pozostanie państwem rządzonym przez oligarchów i banderowców – pytał Rękas, który jest również wiceszefem prorosyjskiej partii „Zmiana”.Niezależni komentatorzy zwracają uwagę, że rosyjscy politycy dawali już do zrozumienia, iż zachodnia część Ukrainy to dawne polskie ziemie. Najpierw Władimir Żyrinowski proponował Polakom podział Ukrainy, a później prezydent Władimir Putin przypominał, że Lwów jest polskim, a nie ukraińskim miastem. Komentatorzy wskazują przy tym, że tego typu wypowiedzi mają skłócić Polaków z Ukraińcami.",,
"Unijni imigranci nie są obciążeniem dla Wielkiej Brytanii, „wpłacają więcej, niż biorą”","Imigranci z krajów Unii Europejskiej w ogólnym rozrachunku nie stanowią obciążenia dla Wielkiej Brytanii, a wskaźnik bezrobocia wśród nich jest niższy niż wśród rdzennych Wyspiarzy – pisze „Financial Times”. – Mamy do czynienia z fiskalnym zyskiem netto. Ci ludzie wpłacają do kasy więcej niż z niej wyjmują – podkreślił jeden z autorów badania.","Imigranci z krajów UE zapłacili w podatkach o 20 mld funtów (ok. 108 mld zł) więcej, niż otrzymali w świadczeniach od Wielkiej Brytanii w latach 2001-2011 – wynika z badania przeprowadzonego na University College London (UCL). 15 mld funtów z tej sumy przypadło na przybyszów z 15 krajów „starej UE”, a 5 mld funtów – na przybyszów z 10 państw, które przystąpiły do UE w 2004 r., w tym Polski. Mieszkańcy „piętnastki” wpłacili do państwowej kasy 64 proc. więcej niż uzyskali z niej w formie świadczeń, a mieszkańcy nowej„dziesiątki” – 12 proc. więcej. – Jeśli spojrzeć na całkowitą liczbę imigrantów z krajów Europy Środkowej iWschodniej, widać, że mamy do czynienia z fiskalnym zyskiem netto. Ci ludzie wpłacają do kasy więcej niż z niej wyjmują – podkreślił jeden z autorów badania Christian Dustmann. Dustmann podkreślił, że Wielka Brytania jest „wyjątkowym przypadkiem”,ponieważ przyciąga imigrantów z wyższymi kwalifikacjami  niż pozostałe kraje UE. W innym badaniu wykazano, że Polacy w Wielkiej Brytanii są wykształceni znacznie lepiej niż ich rodacy w Niemczech. Badacze wskazują, że dzięki imigracji dobrze wykształconych mieszkańców zkrajów Europy Wielka Brytania dysponuje „produktywnym kapitałem ludzkim""; na edukacji tej rzeszy ludzi rząd brytyjski oszczędził blisko 7 mld euro wlatach 2001-2011. Mniej optymistyczny dla Londynu obraz rysuje się przy analizie danych oimigracji mieszkańców krajów spoza UE. W latach 1995-2011 uzyskali oni naWyspach w świadczeniach o 118 mld funtów więcej niż zapłacili w podatkach,częściowo ze względu na statystycznie większą liczbę dzieci i niższą liczbęosób zatrudnionych. Bezrobocie wśród przyjezdnych niższe niż wśród BrytyjczykówZe spisu powszechnego przeprowadzonego w 2011 r. wynika dodatkowo, żebezrobocie wśród imigrantów z UE jest niższe niż wśród rdzennych mieszkańców Wielkiej Brytanii; takie dane opublikował we wtorek Narodowy Urząd Statystyczny (ONS). W grupie przybyszów z 10 „nowych krajów Unii” najwięcej osób zatrudnionych jest wśród Polaków – wskaźnik ten wyniósł 81 proc. Wobec 69 proc. zatrudnionych Brytyjczyków. Analiza danych wykazała również, że w porównaniu z wcześniejszymi falamiimigracji nowi przybysze są wysoko wykwalifikowani, ale rzadziej są aktywnigospodarczo lub zatrudnieni w wymagających wysokich kompetencji zawodach. Czują się częścią Zjednoczonego Królestwa Ok. 9 na 10 mieszkańców Wielkiej Brytanii urodzonych poza krajem oceniło swą znajomość języka angielskiego jako dobrą lub bardzo dobrą. Zdecydowanawiększość tych, którzy w kraju mieszkają dłużej niż 10 lat, ma brytyjskipaszport i utożsamia się z jedną z części składowych Zjednoczonego Królestwa. W odpowiedzi na obawy przed skutkami masowej imigracji konserwatywny premier David Cameron zapowiedział, że doprowadzi do renegocjacji zasad swobody przemieszczania się ludzi w ramach UE.",,
Burmistrz Nowego Jorku chce startować w wyborach prezydenckich,"Burmistrz Nowego Jorku Bill de Blasio oświadczył, że będzie się ubiegał o nominację Partii Demokratycznej w wyborach prezydenckich w USA w 2020 r. Jego zdaniem Stany Zjednoczone obecnie przeżywają „kryzys tożsamości”, związany z polityką imigracyjną.","– Rozumiemy, kim jesteśmy. Są amerykańskie wartości, do których musimy powrócić i walczyć, aby odzyskać naszą siłę – powiedział de Blasio w telewizyjnym programie „Good Mornig America” i poinformował o rozpoczęciu swojej kampanii. Przy okazji zaatakował słownie prezydenta USA Donalda Trumpa, nazywając go „oszustem”. – Znam jego sztuczki – podkreślił.Trump w odpowiedzi napisał na Twitterze, że de Blasio to „najgorszy w historii burmistrz Nowego Jorku”. „On jest żartem, ale jeśli lubisz wysokie podatki i przestępczość, to jest to twój człowiek. Nowy Jork nienawidzi go” – napisał amerykański prezydent.De Blasio na amerykańskiej scenie politycznej postrzegany jest jako członek lewego skrzydła Demokratów, chcący walczyć ze społecznym rozwarstwieniem. – Na tym świecie jest mnóstwo pieniędzy, w tym kraju jest mnóstwo pieniędzy, tyle że są onew złych rękach – powiedział podczas przemówienia pod Statuą Wolności, gdzie brał udział w ceremonii otwarcia nowego muzeum.De Blasio jest kolejnym burmistrzem Nowego Jorku, który będzie ubiegał się o prezydencką nominację Partii Demokratycznej. W poprzednich latach walczyli o nią John Lindsay, Rudy Giuliani i Michael Bloomberg, ale żadnemu z nich nie udało się zostać kandydatem na najwyższy urząd w państwie.",,
Polacy o sobie: gościnni rasiści,"Interaktywny Instytut Badań Rynkowych na zlecenie Hoop Cola przeprowadził sondaż na temat obrazu własnego polskiego społeczeństwa. IIBD zbadał, co myślą o sobie Polacy, jak bardzo są tolerancyjni i otwarci na innych ludzi oraz jaki jest ich stosunek do imigrantów. Niestety z badania wyłania się niezbyt optymistyczny obraz.","W przypadku aż 58 proc. ankietowanych, pierwsza myśl, jaka przychodzi im do głowy na temat Polaków, ma negatywny wydźwięk. Najczęściej badani kojarzyli nasze społeczeństwo z alkoholikami/pijakami (13 proc.). 9 proc. postrzega Polaków jako pracowitych i jest to druga najczęściej wymieniana odpowiedź. Inne cechy, które ankietowani wiązali z Polakami, to: złodzieje, niekulturalni, nieżyczliwi oraz chamy. Tylko 2 proc. badanych kojarzy polskie społeczeństwo z poczuciem humoru oraz zabawą. Według sondażu prawdziwym Polakiem nie jest osoba, która nie zna słów Hymnu Polskiego (75 proc.) i nie posługuje się językiem polskim (72 proc.). Inną cechę, na którą wskazali respondenci, to duma ze swojego pochodzenia (74 proc.). Niżej oceniony przez badanych wyznacznik polskości to udział w wyborach (58%) oraz znajomość najważniejszych dat z historii naszego kraju (53 proc.). 23 proc. ankietowanych uważa, że Polakiem nie jest osoba o innym kolorze skóry.Aż 87 proc. badanych twierdzi, że cechą, która najlepiej charakteryzuje Polaków, jest gościnność. Do pozytywnych cech Polaków zaliczono też poszanowanie tradycji (82 proc.), a także waleczność (76 proc.). Z drugiej strony aż 84 proc. badanych uważa, że Polacy ciągle narzekają, 74 proc., że nadużywają alkoholu, 72 proc., że są zawistni, 70 proc., że pesymistycznie patrzą na świat, 69 proc., że są nietolerancyjni, 68 proc., że są zakompleksieni.Z badania wynika, że znaczna część Polaków jest rasistami. Jedynie 22 proc. badanych zgodziłoby się, aby ich córka wyszła za mąż za Araba. Mniej niż połowa Polaków zgadza się, aby mieć za sąsiada Roma. Nieco lepiej wypadamy w pytaniach o tolerancję w stosunku do obywateli z Niemiec i Rosji. Ponad 60 proc. pytanych odpowiedziało, że zgodziłoby się na to, aby Rosjanin uczył ich dziecko historii, a 58 proc. wyraziło zgodę na sprawowanie funkcji radnego w ich gminie przez osobę pochodzenia niemieckiego. IIBR zbadał też stosunek Polaków do imigrantów. Aż 46 proc. ankietowanych zadeklarowało, że imigranci odbierają im pracę, a 52 proc. opowiedziało się za ograniczeniem liczby obcokrajowców nielegalnie przebywających w Polsce. Z drugiej strony w opinii prawie 60 proc. badanych dzięki imigrantom polskie społeczeństwo uczy się nowych zwyczajów i poznaje nowe kultury.W badaniach uwzględniono również pytania dotyczące homofobii. Tylko 45 proc Polaków zgodziłoby się, aby nauczycielem ich dziecka był homoseksualista, przy czym częściej były to kobiety (57 proc.) niż mężczyźni (32 proc.).",,
Polacy będą współrządzić Wilnem,"Wilnem rządzić będzie koalicja z udziałem przedstawicieli polskiej partii. Wicemerem ponownie została Polka z Wileńszczyzny Edyta Tamosziunaite, jednak zmieni się zakres jej obowiązków.","Zgodnie z zawartą dziś umową koalicyjną Tamosziunaite z Akcji Wyborczej Polaków na Litwie-Związku Chrześcijańskich Rodzin odpowiedzialna będzie za sektor zdrowia, przedszkola, transport miejski, kulturę i porządek publiczny. Wcześniej w gestii Polaków leżała m.in. oświata. Mimo to Tamosziunaite liczy na to, że swoją dotychczasową pracę będzie wykonywać w ramach miejskiej komisji oświatowej. – Teraz najważniejsza jest ciągłość. Dziś oświata w Wilnie jest na dobrym poziomie i to trzeba kontynuować – powiedziała Polskiemu Radiu Tamosziunaite. W nowej kadencji rada miejska w Wilnie będzie miała trzech wicemerów. Konserwatysta Valdas Benkunskas będzie odpowiedzialny za sport, energetykę, wywóz śmieci oraz administrację bloków. Vytautas Mitalas z komitetu wyborczego „Wilno, z którego jesteśmy dumni” zajmie się oświatą, rozwojem miasta oraz sprawami socjalnymi. W sumie w nowej koalicji wraz z merem miasta Remigijusem Szimasziusem znalazło się 38 z 50 radnych.",,
Policja chce ukarania Scheuring-Wielgus za plakaty,Komendant Główny Policji zwrócił się do Marka Kuchcińskiego o wyrażenie zgody na pociągnięcie do odpowiedzialności za wykroczenie posłanki Joanny Scheuring-Wielgus. Sprawa dotyczy akcji przeciwko pedofilii w Kościele pod bazyliką w Toruniu.,"We wniosku zarzuca się posłance, że umieściła plakat z napisem „Baby Shoes Remember Stop Pedofilii” na bramie wejściowej do Bazyliki Katedralnej św. Jana Chrzciciela w Toruniu 26 sierpnia 2018 r. Według KGP Joanna Scheuring-Wielgus zrobiła to bez zgody zarządzającego tym miejscem. Akcja „Baby Shoes Remember” odbyła się w 20 polskich miastach, a pomysł o tym pochodzi z Irlandii. Dla zwrócenia uwagi na problem i upamiętnienia ofiar ludzie wieszali na ogrodzeniach kościołów dziecięce buty.",,
To kluczowa inwestycja dla polskiego biznesu. „Później nie będziemy się pytać Rosjan o zgodę”,"– Każda jednostka, która chciałaby przepłynąć, musi uzyskać zgodę Moskwy. Tak się biznesu robić nie da. Rosjanie doskonale o tym wiedzą i zrobią wszystko, aby inwestycja (red. – przekop Mierzei Wiślanej) nie powstała. Ale to, co się rozpoczęło, musi się zakończyć, jesteśmy zdeterminowani – powiedział w programie „#Jedziemy” w TVP Info minister gospodarki morskiej i żeglugi śródlądowej Marek Gróbarczyk.","Dodał, że ta inwestycja jest kluczowa, jeśli chodzi o region kaliningradzki; „stajemy się tutaj liderem”. – Ten region staje się bardzo atrakcyjny dla inwestorów, a my zaczynamy wygrywać w tym obszarze. Tej inwestycji nie można zablokować, bo nie ma ku temu żadnych podstaw. Nie pozwolimy, aby jakiekolwiek działania ekoterrorystyczne miały wpływ na realizację przekopu – dodał Gróbarczyk.",,
Nobel w dziedzinie fizyki za badania nad kwantami. Trzech laureatów nagrody,"David Thouless, Duncan Haldane i Michael Kosterlitz zostali laureatami tegorocznej Nagrody Nobla w dziedzinie fizyki. Naukowcy został nagrodzeni Zostali wyróżnieni za „teoretyczne odkrycia w dziedzinie topologicznych przejść fazowych i topologicznych faz materii”. Ich dokonania dają nadzieję na wielki postęp w materiałoznawstwie i elektronice.","Cała trójka nagrodzonych naukowców pracuje na amerykańskich uczelniach – 82-letni urodzony w szkockim Bearsden David Thouless na University of Washington w Seattle, 65-leni pochodzący z Londynu Duncan Haldane na Princeton University, zaś 76-letni Michael Kosterlitz, również z pochodzenia Szkot, na Brown University w Providence. Topologia to ważny dział matematyki zajmujący się badaniem własności, które nie ulegają zmianie nawet po radykalnym zdeformowaniu obiektów, takich jak figury geometryczne, bryły i obiekty o większej liczbie wymiarów.Nadprzewodniki i supercieczeStosując zaawansowane metody matematyczne tegoroczni laureaci analizowali osobliwe stany materii - nadprzewodniki przewodzące prąd elektryczny bez oporu, superciecze pozbawione lepkości oraz cienkie warstwy magnetyczne. Wyniki ich prac mogą w przyszłości znaleźć zastosowanie w tworzeniu nowych materiałów oraz w elektronice.„Thouless, Haldane  i Kosterlitz otworzyli drzwi do nieznanego świata” – podkreślono w komunikacie komitetu noblowskiego.Poza dyplomem i medalem wyróżnieni Nagrodą Nobla otrzymują do podziału osiem milionów koron szwedzkich, czyli ponad 830 tysięcy euro. Połowę otrzyma Thouless. W gronie laureatów Curie-SkłodowskaW 1903 roku nagrodę, wspólnie z mężem Pierre’em Curie oraz Antoine’em Henrim Becqeurelem otrzymała Maria Skłodowska-Curie. Trójkę uhonorowano za badania nad promieniotwórczością.Wśród laureatów zdarzały się niespodzianki. Brytyjczyk Joseph Thomson otrzymał Nobla z fizyki za to, że dowiódł, iż elektron jest cząstką, zaś jego syn George za to, że udowodnił, iż elektron jest falą.",,
Sellin i Iłowiecki; Rogowski i Graboś,"Jarosław Sellin i Maciej Iłowiecki są kandydatami PiS do Krajowej Rady Radiofonii i Telewizji – poinformował  rzecznik klubu PiS Mariusz Błaszczak. Sławomir Rogowski został drugim kandydatem klubu Lewicy, która wcześniej zgłosiła również kandydaturę Witolda Grabosia.","Rano wicemarszałek Sejmu Jerzy Wenderlich (Lewica) mówił, że drugim pretendentem do objęcia fotela w Radzie będzie Jędrzej Wijas, jednak po południu nie wykluczył, że może to być jednak inna osoba.  Błaszczak, informując o kandydaturach PiS, zaznaczył, że obaj kandydaci PiS zasiadali w przeszłości w KRRiT, Iłowiecki był wiceprzewodniczącym Rady. Sellin jest obecnie posłem Polski Plus.Zdaniem rzecznika klubu PiS, kandydaci dają gwarancję, że KRRiT z ich udziałem będzie kompetentna. Maciej Iłowiecki przepracował w dziennikarstwie 45 lat, między innymi w „Polityce” i innych periodykach, a także w prasie opozycyjnej. Był wiceprezesem podziemnego SDP i prezesem SDP, wiceprzewodniczącym KRRiTV w latach 1993-1994, członkiem Komitetu Obywatelskiego przy Lechu Wałęsie w latach 1990-1992. Napisał 11 książek. Jarosław Sellin jest posłem koła Polska Plus. Pracował w TVP i TV Polsat. Był rzecznikiem prasowym premiera Jerzego Buzka, a następnie w latach 1999-2005 członkiem KRRiTV. Później został posłem z listy PiS. W latach 2005-2007 był wiceministrem kultury.  Małgorzata Kidawa-Błońska (PO) poinformowała, że klub Platformy nie będzie zgłaszać żadnych kandydatów do KRRiT.  P.o. szef klubu PO Sławomir Rybicki powiedział,  że wydaje się przesądzone, że Platforma nie poprze kandydatur PiS do Krajowej Rady Radiofonii i Telewizji. Rybicki zastrzegł, że ostateczną decyzję w tej sprawie podejmie w przyszłym tygodniu klub Platformy. Pytany, czy PO poprze zatem osoby zgłoszone przez klub Lewicy, odparł, że klub musi się zapoznać z tymi kandydaturami.  W skład KRRiT wchodzi pięciu członków powoływanych: dwóch przez Sejm, jeden przez Senat i dwóch przez prezydenta, spośród osób wyróżniających się wiedzą i doświadczeniem w zakresie środków społecznego przekazu. Prezydent elekt Bronisław Komorowski – w czasie, gdy jeszcze był marszałkiem Sejmu i pełnił obowiązki prezydenta – powołał w skład KRRiT Jana Dworaka i Krzysztofa Lufta. W Senacie klub PiS zgłosił kandydaturę senatora Grzegorza Czeleja, a klub PO prof. Stefana Pastuszki (jest to kandydat uzgodniony z koalicyjnym PSL). Nowych członków KRRiT trzeba wybrać po tym, jak pierwszy raz w historii tego konstytucyjnego organu, Sejm, Senat i prezydent odrzucili sprawozdanie z działalności KRRiT w poprzednim roku, co spowodowało wygaśnięcie kadencji Rady.",,
Polska z SLD-UP krajem wygranych szans; start kampanii do PE,"- Polska wygranych szans - z takim hasłem koalicja
SLD-UP idzie do wyborów do Parlamentu Europejskiego - oświadczył w niedzielę szef Sojuszu Leszek Miller na konwencji w Warszawie. Zaznaczył, że SLD chce końca „Europy strachu i drastycznych oszczędności, tworzonej przez prawicę”.","– Nie jesteśmy partią nostalgii. Jesteśmy partią przyszłości, dlatego obieramy kurs na zmianę. Kurs na lepszą Polskę w lepszej Europie. Z SLD i UP Polska będzie krajem wygranych, a nie przegranych szans – przekonywał podczas wystąpienia inaugurującego kampanię wyborczą Koalicyjnego Komitetu Wyborczego SLD-UP Miller.Jak mówił, w wyborach do PE SLD wraz z partiami lewicowymi z 28 krajów „staje do walki o bezpieczną przyszłość”. – Chodzi o silną, sprawiedliwą i demokratyczną Europę. Stajemy na czele ruchu na rzecz zmian, które zapewnią tworzenie nowych miejsc pracy, wydajną gospodarkę i wzmocnią poczucie wspólnoty i szacunku dla ludzi – podkreślił lider Sojuszu.„Dość naszkodziliście. Pora na lewicę”Szef SLD zwrócił uwagę, że w ostatnich latach prawicowi politycy „stworzyli Europę strachu i drastycznych oszczędności”.– Mówimy: dość, dość naszkodziliście. Pora na lewicę. Jeśli obecny prawicowy kurs zostanie utrzymany, to nasz wspaniały kontynent, Unia Europejska będzie pogrążać się w kryzysie, niedostatku, nacjonalizmie i ksenofobii. Jeśli wygra lewica, to Europa obierze kurs na zmiany, na nowe miejsca pracy, dobrobyt itolerancję. Możliwa będzie inna Europa; Europa, w której prawa socjalne i prawa obywatelskie mają prymat nad rynkiem i nad kapitałem – mówił Miller.– Tylko oddanie głosu na europejskich socjalistów i socjaldemokratów może zakończyć rządy prawicowej większości w Europie – podkreślił szef SLD. Po 10 latach od wstąpienia do UEMiller nawiązał też do przypadającej w tym roku 10. rocznicy wstąpienia Polski do Unii Europejskiej. Mówił, że miał wtedy – jako premier RP – „jasną wizję Polski sprawiedliwej, bogatej i pogodnej, gdzie państwo nie dyktuje, kiedy człowiek ma robić zakupy a kiedy się modlić i gdzie konstytucja jest ważniejsza niż ewangelia”. Zamiast tego – przekonywał – przez 10 lat w Polsce powstał mur dzielący bogatych i biednych, wzrosła emigracja, i „bieda mająca twarz dziecka”.Ponadto – mówił Miller – w czasie rządów prawicy politycy w Polsce „dla pieniędzy i władzy złożyli prawa człowieka w ofierze katolickiemu fundamentalizmowi”. Zaznaczył, że dowodem na to jest m.in. nieprzyjęcie przez Polskę europejskiej karty praw podstawowych.Wybór pomiędzy „marazmem rządów koalicji, smoleńskim szaleństwem PiS i SLD-UP”Jak wskazał lider SLD, polscy wyborcy mogą dziś wybierać między „marazmem rządów koalicji PO-PSL, smoleńskim szaleństwem PiS i SLD-UP”. Przekonywał, że przez 15 lat swojego istnienia Sojusz dobrze przysłużył się Polsce. Podkreślił, że za rządów SLD Polska weszła w struktury Unii i zyskała tym samym bezpieczeństwo zewnętrzne, PKB rósł, a bezrobocie spadało.Miller przypomniał zasługi SLD z czasów, gdy rządził. – U zarania swojego istnienia SLD był pierwszą pełnokrwistą partia polityczną w III RP, która kandydata na premiera nie szukała na plażach i poza swoimi szeregami. SLD jest szanowanym partnerem w Europie i na świecie – podkreślił.Stwierdził też, że Sojusz rozumiał, iż Polska wymaga poważnych zmian systemowych. – Uważaliśmy jednak, że nie mogą one pogrążać ludzi w rozpaczy, nędzy czy beznadziei. Nie mogą pozbawiać opieki najsłabszych. Nie mogą też być sposobem na ucieczkę państwa od odpowiedzialności za jakość życiaobywateli – stwierdził Miller. SLD wolna od „tropienia agentów i rozmaitych czarownic”Przekonywał też, że programowa praktyka polityczna SLD wolna jest „od destrukcji i małostkowości”. – Byliśmy partią rozwagi, porządku, dbającą o interes państwa i jego obywateli. Nie uczestniczyliśmy w kampaniach oszczerstw, pomówień, obrzucania błotem i tropienia agentów i rozmaitych czarownic. Nie popadliśmy w szaleństwo teorii spiskowych nieuchronnieprowadzących Polskę w stan konfliktu wewnętrznego i zewnętrznego –- mówił szef SLD.CZYTAJ RÓWNIEŻ: SLD rekomenduje Schulza na szefa KE Miller we Włocławku na prezentacji listy kandydatów SLD w wyborach do PE (fot. sld.org.pl)",,
"Upchani w skrytkach, nie mogli wyjść. Godzili się na piekło, byle trafić na Zachód","Policjanci CBŚP wespół z pogranicznikami ze Zgorzelca i „pezetami” Prokuratury Krajowej rozbili gang, który zajmował się przerzucaniem Wietnamczyków z Rumunii przez Polskę do Europy Zachodniej. Azjaci musieli płacić za „bilet do raju” od 6,5 do 20 tys. dolarów. Cudzoziemców upychano w niewielkich schowkach za towarem przewożonym w ciężarówkach wynajętych przez gang. W tragicznych warunkach spędzali w tych kryjówkach całą podróż, trwającą kilkadziesiąt godzin. Ich los zależał od kierowcy, bo sami nie mogli wydostać się ze skrytek.","Polska jest jednym z ważniejszych miejsc na szlakach przemytu nielegalnych imigrantów z Azji i Bliskiego Wschodu do Europy Zachodniej. Dla parających się tym gangów cudzoziemcy to tylko towar, na którym można dobrze zarobić. Zresztą świadczy o tym fakt, że przemytnicy nazywają swoich klientów walizkami czy kurczakami. To tak dochodowy biznes, że przed kilku lat zaczęli się nim zajmować nawet pseudokibice kilku polskich drużyn. A jeśli chodzi o komfort podróży cudzoziemców, to dla przestępców liczy się przede wszystkim ilość, a nie jakość. Co kilka miesięcy służby któregoś z europejskich państw odkrywają kolejnych migrantów zaduszonych w czasie transportu. Tak jak w październiku w Wielkiej Brytanii, kiedy to w naczepie chłodni znaleziono zwłoki 39 Wietnamczyków. Zresztą nielegalni emigranci godzą się nawet na skrajne warunki i ryzyko śmierci, byleby tylko dotrzeć do „raju” jakim im się jawią kraje Zachodniej Europy. Szlak do rajuNa trop rozbitego w środę gangu, wpadli przed kilkoma miesiącami funkcjonariusze Nadodrzańskiego Oddziału Straży Granicznej ze Zgorzelca. Udało im się namierzyć jeden z „transportów”, w którym mieli być ukryci Azjaci zmierzający do Niemiec. I rzeczywiście informacje operacyjne się potwierdziły. W jednej z ciężarówek, która zmierzała do Niemiec, odkryto 21 Wietnamczyków. Zatrzymano kierowcę, ale ten nie był zbyt rozmowny; pogranicznicy zaczęli szukać kompanów i przełożonych przemytnika. Za skorzystanie z usług gangu cudzoziemcy musieli płacić od 6,5 do 20 tys. dolarów. Wietnamczycy trafiali przede wszystkim do Francji, Niemiec lub Wielkiej Brytanii. Swoją podróż na kontynencie europejskim zaczynali od Rumunii. W zeszłym roku dziennik „Die Welt” ujawnił, że według poufnej analizy niemieckiej policji rumuńska Timisoara stała się centrum przerzutu nielegalnych emigrantów „szlakiem bałkańskim” do Niemiec. Ciężarówki z „walizkami” jechały potem przez Węgry i Słowację. Po przekroczeniu polskiej granicy migrantów przewożono na „punkty przeładunkowe”, działające na terenie województw: śląskiego, lubuskiego lub dolnośląskiego. Tam cudzoziemcy przesiadali się do innych pojazdów i byli ekspediowani do krajów docelowych. Prawie jak w trumnieZ ustaleń śledztwa, prowadzonego przez Dolnośląski Wydział Zamiejscowy Departamentu ds. Przestępczości Zorganizowanej i Korupcji Prokuratury Krajowej, wynika, że gang wypożyczał na każdą „akcję” ciężarówki na polskich lub brytyjskich tablicach rejestracyjnych. Chodziło oto, aby pojazdy nie rzucały się w oczy służb państw na trasie przerzutu migrantów.– Cudzoziemcy przewożeni byli z Rumunii w specjalnie wykonanych skrytkach konstrukcyjnych w przestrzeniach ładunkowych pojazdów ciężarowych. Skrytki były umieszczone za przewożonym towarem i nie dawały schowanym w nich cudzoziemcom możliwości samodzielnego wydostania się. Podróż w skrajnie ciężkich warunkach trwała kilkadziesiąt godzin – mówi mjr Joanna Konieczniak, rzecznik Nadodrzańskiego Oddziału Straży Granicznej.Polak hersztem ganguPodczas środowej akcji na terenie województwa dolnośląskiego, lubuskiego, wielkopolskiego i mazowieckiego zatrzymano 10 członków gangu: dziewięciu Polaków i jednego Wietnamczyka. Szefem rozbitej grupy był Polak. Azjata prawdopodobnie zajmował się wyszukiwaniem migrantów, którzy chcą się dostać do Europy Zachodniej. Wszyscy odpowiedzą za „udział w zorganizowanej grupie przestępczej, która organizowała cudzoziemcom przekraczanie granicy RP wbrew obowiązującym przepisom”. Dziewięciu podejrzanych trafiło do aresztu. Przemytnikom grozi do ośmiu lat więzienia.",,
"„Są siły poza Polską i w Polsce, które chcą, żeby w Polsce polała się krew”","– Cały czas mówię opozycji histerycznej – nie wyprowadzajcie ludzi na ulicę, bo nad emocjami nie da się na ulicy zapanować. Przy mnie, w kuluarach sejmowych, odbyła się taka rozmowa: że ludzie już nie chcą wychodzić na ulicę, więc musimy zmienić taktykę. To mówiło dwóch posłów opozycji tzw. totalnej – tak Marek Jakubiak z Kukiz’15 komentował piątkowy atak na reporterkę TVP przed Sejmem. – Te emocje są sterowane i z zewnątrz, i z wewnątrz. Są siły poza Polską i są siły w Polsce, które chcą, żeby w Polsce polała się krew – ocenił wiceprzewodniczący PE Ryszard Czarnecki.","– To jest schizofrenia – tak Czarnecki odpowiedział na pytanie o to, jak możliwe  jest apelowanie o poszanowanie demokracji i jednoczesne atakowanie przedstawicieli mediów. –  Tyle tylko, że zanim wkroczy psychiatra, może polać się krew – ocenił. Polityk PiS-u przypomniał internetowe apele, o to, żeby „polała się krew, najlepiej krew pisowska”.  – To oznacza, że nie ma żadnych hamulców. Za to odpowiedzialni są jednak politycy, bo politycy Platformy i Nowoczesnej nie odcięli się od tego w sposób jednoznaczny, przeciwnie – chcą zasugerować, że tak się dzieje (uliczne akty agresji – red.), bo kipią emocje w Sejmie. Próbują zrzucić winę na polityków Prawa i Sprawiedliwości. Dzisiaj padało nazwisko moje, Joachima Brudzińskiego czy prezesa Kaczyńskiego – że za my to odpowiadamy – mówił. – Cały czas mówię opozycji histerycznej – nie wyprowadzajcie ludzi na ulicę, bo nad emocjami nie da się na ulicy zapanować – powiedział w odniesieniu do sytuacji sprzed Sejmu Jakubiak.  Polityk Kukiz’15 zasugerował, że agresywne zachowania są inspirowane. –  Przy mnie odbyła się  taka rozmowa – nie będę mówił, kto rozmawiał, bo to było w kuluarach – że ludzie już nie chcą wychodzić na ulicę, więc musimy zmienić taktykę. To mówiło dwóch posłów opozycji tzw. totalnej – powiedział. Polityk zwrócił się jednak również do swojego rozmówcy z sugestią, że gdyby PiS było skłonne poszerzyć pole współpracy z opozycją, społeczne emocje byłyby mniejsze. Jako przykład podał prace nad ustawami o Sądzie Najwyższym i KRS i odrzuceniu poprawek autorstwa Kukiz 15 m.in. o finansowej odpowiedzialności sędziów za błędy. – Nie da się z wami pracować. Tak, powodujecie emocje na ulicach. Trzeba trochę stonować, wziąć pod uwagę, że ktoś też może mieć rację – argumentował. – Panie pośle, te emocje są sterowane i z zewnątrz, i z wewnątrz.  Są siły poza Polską i są siły w Polsce, które chcą, żeby w Polsce polała się krew. To nie jest tak, że Sejm coś uchwali i ludzie wychodzą na ulice – odparł Czarnecki. – Ludzie są podpuszczani – ocenił. – Pewne formacje polityczne straciły władzę i przywileje i stąd jest taka, a nie inna zemsta – dodał. – Z tym się zgadzam. Też to powiedziałem – zgodził się Jakubiak. W piątek przed Sejmem została zaatakowana reporterka programu „W tyle wizji”. Podczas protestu jeden z ochroniarzy ruchu Obywatele RP nazwał dziennikarkę „k...”. Tego samego dnia członkowie ruchu na Krakowskim Przedmieściu obrzucili jajkami rządowe limuzyny.",,
Nie żyje bp Tadeusz Pieronek,Zmarł ks. biskup Tadeusz Pieronek – poinformował proboszcz katedry na Wawelu ks. prałat Zdzisław Sochacki. Były sekretarz generalny Konferencji Episkopatu Polski miał 84 lata.,"– Zaskoczyła nas śmierć bp Tadeusza Pieronka. Wpisał się on w sposób znaczący w historię Kościoła w Polsce w ostatnich dziesiątkach lat. Krytykował i był krytykowany, ale zawsze uczciwy, miłujący Kościół, zatroskany o sprawy społeczne. Człowiek niewątpliwie wielkich zasług w życiu Kościoła, także jako wybitny prawnik i nauczyciel uniwersytecki. Zasługuje na obiektywne spojrzenie na jego wyrazistą osobowość. Żegnam Go po przyjacielsku i zawierzam Go Ojcu Św. Janowi Pawłowi II, któremu był szczerze oddany i od którego otrzymał konsekrację biskupią – oświadczył kard. Stanisław Dziwisz.– Znaliśmy się, mieliśmy w wielu sprawach różnicę zdań – przede wszystkim w kwestiach politycznych, bo ksiądz biskup nie wahał się w kwestiach politycznych również wypowiadać. Często różniliśmy się w poglądach, ale miałem zawsze szacunek do księdza biskupa – powiedział prezydent Andrzej Duda. – Można powiedzieć: odszedł do domu Ojca, bo tak się mówi, kiedy odchodzi osoba duchowna. Na pewno jest to strata dla polskiego Kościoła – przyznał.Tadeusz Pieronek urodził się 24 października 1934 r. w Radziechowach na Śląsku. Święceń prezbiteratu udzielił mu 26 października 1957 r. w kościele św. Michała w Krakowie miejscowy administrator apostolski i arcybiskup metropolita lwowski Eugeniusz Baziak.25 marca 1992 r., wraz z reorganizacją podziału administracyjnego Kościoła w Polsce, Jan Paweł II mianował go biskupem pomocniczym nowo utworzonej diecezji sosnowieckiej. W ramach prac Konferencji Episkopatu Polski był w latach 1992-1993 zastępcą sekretarza generalnego, a w latach 1993-1998 sekretarzem generalnym KEP. Zasiadał w Radzie Naukowej KEP i był konsultorem Papieskiej Rady do spraw Tekstów Prawnych. Zasiadał również między innymi w Radzie Programowej Katolickiej Agencji Informacyjnej.",,
Święto Pracy. 1 Maja kiedyś i dziś,"1 maja przypada Święto Pracy (Międzynarodowy Dzień Solidarności Ludzi Pracy), obchodzone od ponad wieku w wielu krajach świata. Tego dnia Kościół wspomina też patrona ludzi pracy - św. Józefa, rzemieślnika.","128 lat temu, 1 maja 1890 roku, po raz pierwszy obchodzono Międzynarodowy Dzień Solidarności Ludzi Pracy. Data 1 maja miała uczcić rocznicę strajku robotników w Chicago w 1886 roku, brutalnie stłumionego przez policję.  Po raz pierwszy święto obchodzono m.in. w Wielkiej Brytanii, Niemczech, Belgii i Francji. Organizowane w tym dniu demonstracje i strajki przyczyniły się do radykalizacji ruchów robotniczych. Początkowo nielegalne manifestacje pierwszomajowe zostały później w wielu krajach oficjalnie uznane.    W Polsce, głównie na terenach zaboru rosyjskiego, pierwsze pochody i strajki organizował II Proletariat i Związek Robotników Polskich. W 1891 r. w Łodzi i Żyrardowie doszło do starć z wojskiem, a następnie do represji władz carskich. Z późniejszych demonstracji największe rozmiary przybrały wystąpienia z lat 1905-07 i 1917-19. Pierwszomajowy ceremoniał    „Ustalano treść haseł na transparentach i zatwierdzano projekty dekoracji. Wyjątkową uwagę przywiązywano do podobizn przywódców niesionych przez manifestantów, sporządzając szczegółowe instrukcje, czyje wizerunki, w jakich formatach i proporcjach powinny być eksponowane w czasie pochodu. W szkołach i fabrykach organizowano „próby generalne”, podczas których manifestanci uczyli się skandowania haseł, ćwiczyli noszenie dekoracji i maszerowanie w równych odstępach (...) 1-majowy ceremoniał było to widowisko zaprojektowane z ogromnym rozmachem” – pisze Osęka na portalu www.dzieje.pl. W latach 80. niezależne od władz pochody i manifestacje organizowała w tym dniu solidarnościowa opozycja. Były one siłą rozbijane przez milicję, w latach 1982-84 niejednokrotnie przekształcały się w starcia z ZOMO. Uczestnicy demonstracji byli zatrzymywani i stawiani przed kolegium ds. wykroczeń.   1 maja obchodzony jako Święto Pracy jest także katolickim Świętem Józefa Rzemieślnika. Proklamował je papież Pius XII 1 maja 1955 r. Nadał w ten sposób religijne znaczenie świeckiemu Świętu Pracy. W tym dniu Kościół w sposób szczególny pragnie zwrócić uwagę na pracę ludzką - w aspekcie wartości chrześcijańskich, społecznych, ogólnoludzkich i narodowych.",,
"Nowi wiceministrowie. Semeniuk – rozwoju, Wenderlich – w KPRM",Olga Ewa Semeniuk została podsekretarzem stanu w Ministerstwie Rozwoju – poinformował resort. Szef klubu radnych PiS w Bydgoszczy Jarosław Wenderlich został powołany na stanowisko podsekretarza stanu w Kancelarii Prezesa Rady Ministrów – podał portal TVP3 Bydgoszcz.,"Semeniuk, powołana na nowe stanowisko 2 stycznia br., jest absolwentką Międzywydziałowych Studiów Wschodniosłowiańskich na Uniwersytecie Warszawskim oraz Wydziału Administracji i Nauk Społecznych na Politechnice Warszawskiej - podało MR na stronie internetowej. Ukończyła też studium dla przyszłych liderów służby publicznej w Krajowej Szkole Administracji Publicznej im. Prezydenta Rzeczypospolitej Polskiej Lecha Kaczyńskiego.  Nowa wiceszefowa MR zna języki angielski i rosyjski, „ma wieloletnie doświadczenie w administracji rządowej”. W latach 2016-2019 pracowała, jak wynika z informacji MR, w Ministerstwie Obrony Narodowej i Kancelarii Prezesa Rady Ministrów. W trakcie studiów odbyła staż w Kancelarii Prezydenta Rzeczypospolitej Polskiej.  Od 2018 r. jest radną m.st. Warszawy i przewodniczącą Komisji Samorządowej i Integracji Europejskiej. W latach 2014-2018 jako radna Dzielnicy Wola kierowała Komisją Bezpieczeństwa, Porządku Publicznego i Działalności Gospodarczej. Natomiast od 2011 r. współpracuje z Polonią i Polakami za granicą. W latach 2011-2016 pracowała w organizacjach pozarządowych, w tym w Europejskim Instytucie na rzecz Demokracji (EID) i Fundacji Wolność i Demokracja. Jest też konsultantką OBWE.  Z kolei Jarosław Wenderlich będzie zastępcą ministra Łukasza Schreibera, szefa Komitetu Stałego Rady Ministrów.  Jarosław Wenderlich jest absolwentem Wydziału Prawa i Administracji UMK w Toruniu. Zasiadał w radzie miasta Bydgoszczy w latach 2006-2010 oraz ponownie od 2014 r. Od listopada 2018 r. jest szefem klubu radnych PiS w Bydgoszczy.",,
Atak na ośrodek dla imigrantów. Doszło do wymiany ognia z policją,"Uzbrojony w strzelbę mężczyzna zaatakował ośrodek dla nielegalnych imigrantów oczekujących na procedurę deportacyjną w Tacoma, w stanie Waszyngton. Mężczyzna zginął po wymianie ognia z policjantami.","Do ataku doszło w sobotę nad ranem czasu lokalnego, wkrótce po tym jak przed ośrodkiem odbyła się pokojowa demonstracja protestacyjna przeciwko sposobom traktowania imigrantów.Według policji w Tacoma, mężczyzna obrzucił ośrodek „ładunkami zapalającymi”. Nie wiadomo jakimi kierował się motywami.Rzeczniczka miejscowej policji Loretta Cool oświadczyła, że mężczyzna podpalił samochód i próbował spowodować pożar ośrodka, w którym przebywają także rodzice oddzieleni od ich dzieci, oczekujący na rozpatrzenie ich sprawy przez władze imigracyjne.Media poinformowały, że ataku dokonał 69-letni Willem Van Spronsen z Vashon Island. W ubiegłym roku został on zatrzymany po tym jak zaatakował policjanta podczas protestu przed jednym z ośrodków dla migrantów.Do incydentu doszło w przeddzień zapowiedzianej przez władze zakrojonej na szeroką skalę akcji przeciwko nielegalnym imigrantom. Według amerykańskich mediów akcja obejmie ponad 700 mniejszych i większych miast w całych Stanach Zjednoczonych.Prezydent Donald Trump przypomniał w piątek, że naloty rozpoczną się w niedzielę. Jak powiedział „niektórzy imigranci zostaną odesłani do swych krajów, a kryminaliści trafią do więzień”.",,
Rakieta Buk eksplodowała tuż koło kokpitu pilotów MH17. Członkowie załogi zginęli natychmiast,"Śledztwo dowiodło, że to pocisk rakietowy doprowadził do zestrzelenia latem 2014 roku samolotu linii Malaysia Airlines. Katastrofa nastąpiła po tym, gdy koło lewej strony kokpitu eksplodowała rakieta Buk. Jej fragmenty rozerwały poszycie samolotu. Członkowie załogi zginęli natychmiast – wynika z raportu holenderskiego urzędu ds. bezpieczeństwa. Prezentacja nie dała odpowiedzi na pytanie kto wystrzelił rakietę.","Międzynarodowe dochodzenie w sprawie katastrofy z 2014, w której zginęło 298 osób, głównie Holendrzy koordynuje holenderski urząd ds. bezpieczeństwa. Wzięło w nim udział siedem krajów. Z opublikowanego we wtorek raportu na temat katastrofy samolotu linii Malaysia Airlines wynika, że Boeing 777 został zestrzelony rakietą ziemia-powietrze Buk wyprodukowaną w Rosji. Samolot leciał nad wschodnią Ukrainą, gdzie znajdowała się wyrzutnia. - Teren zawęziliśmy do 320 kilometrów kwadratowych - powiedział Tjibbe Joustra, szef holenderskiego urzędu do spraw bezpieczeństwa. Potwierdziły to trzy symulacje. Ma odbyć się jeszcze jedna sądowa symulacja, która ma wskazać dokładne miejsce wystrzelenia wyrzutni. Jak podała agencja AP, cały brany przez śledczych pod uwagę teren znajdował się pod kontrolą separatystów. Holendrzy nie wskazali tego jednoznacznie w raporcie.Pocisk zdetonowano tuż obok kokpituŚledczy wykazali, że samolot został uszkodzony w wyniku eksplozji. Katastrofa nastąpiła przez pocisk zdetonowany tuż koło samolotu. Według raportu, przy lewej części kokpitu. Mikrofony w kokpicie zarejestrowały charakterystyczne dźwięki. OVV (Holenderski Urząd ds. Bezpieczeństwa) nie wyjaśnił, kto wystrzelił rakietę. W tej sprawie toczy się odrębne dochodzenie.                                                teraz odtwarzaneWyrzutnia rakiet znajdowała się na terenie wschodniej Ukrainy Przestrzeń powietrzna powinna być zamkniętaWtorkowa prezentacja zakończyła trwające 15 miesięcy śledztwo. – Mamy nadzieję, że to dochodzenie przyczyni się do zwiększenia bezpieczeństwa lotów cywilnych – powiedział prowadzący. Wcześniej cytując raport zauważył, że ani Ukraina ani organizacje lotnicze nie zidentyfikowały zagrożeń.– Tymczasem latem 2014 roku władze Ukrainy powinny były zamknąć przestrzeń powietrzną nad wschodnią częścią kraju, gdzie trwały walki prorosyjskich separatystów i ukraińskiej armii – ocenił w raporcie o katastrofie Boeinga 777 holenderski urząd ds. bezpieczeństwa. Według śledczych w lipcu ubiegłego roku, kiedy doszło do tragedii z udziałem samolotu Malaysia Airlines, latało nad wschodnią Ukrainą 61 linii lotniczych.                                                teraz odtwarzane„Latem 2014 roku władze Ukrainy powinny były zamknąć przestrzeń powietrzną nad wschodnią częścią kraju” Model złożony z odnalezionych częściPodczas konferencji zaprezentowano model przedniej części samolotu złożony z odnalezionych fragmentów. Zrekonstruowano zewnętrzne i wewnętrzne części samolotu a zwłaszcza kokpitu. – Nie możemy wykluczyć, że w przyszłości odnajdziemy więcej części – dodał. Podkreślił, że celem rekonstrukcji było pokazanie w jak najjaśniejszy sposób, co spowodowało katastrofę feralnego lotu. Przewożenie szczątków samolotu do Holandii rozpoczęto jesienią  2014 roku. Udało się przetransportować setki części. Pierwszy konwój dotarł do Holandii w grudniu ub.r.                                                teraz odtwarzaneZrekonstruowano zewnętrzne i wewnętrzne części samolotu, a zwłaszcza kokpit",,
„Cisza i ciemność. Wielu nawet po latach nie chce rozmawiać o ewakuacji kanałami”,"– Powstańcy, przechodząc kanałami brodzili w szlamie. Płoszyli  szczury, które żerowały na leżących ciałach. Na górze wisiały wieszane przez Niemców pułapki w postaci puszek z karbidem. Przed włazem groziło kolejne niebezpieczeństwo. Niemcy wrzucali granaty i strzelali – mówi Marta Pytkowska z MPWiK w Warszawie. Wielu spośród walczących, nawet po 75 latach, nie chce rozmawiać o horrorze – ewakuacji kanałami, którymi musieli przejść nawet kilka kilometrów, często czołgając się.",,,
Polski reżyser przypomina niewygodne fakty o reporterze TVN,"W przeszłości niejednokrotnie podważano wiarygodność źródeł, jakie w dziennikarskiej pracy wykorzystywał Bertold Kittel. Z notatki sporządzonej w 2000 r. przez ówczesną szefową gabinetu ministra Lecha Kaczyńskiego wynika, że obecny reporter TVN „otrzymał zlecenie wykorzystania mediów do wyeliminowania z życia politycznego” trzech osób – czytamy w biografii Lecha Kaczyńskiego autorstwa Adama Chmieleckiego, Anny Piekarskiej i Sławomira Cenckiewicza.  Teraz brak dziennikarskiej rzetelności i manipulację dziennikarzowi „Superwizjera” zarzuca szef NIK Marian Banaś.","Dokumentalista i reżyser Marcin Mamoń w facebookowym wpisie przytoczył fragmenty publikacji „Lech Kaczyński. Biografia polityczna 1949-2005”. Autorzy książki napisali, że „wiele wskazuje na to”, iż okoliczności dymisji z funkcji ówczesnego ministra sprawiedliwości Lecha Kaczyńskiego były „elementem szerszej kampanii, w której zawierały się m.in. działania Urzędu Ochrony Państwa oraz publikacje prasowe. Tutaj wspominają także artykuły dziennikarza TVN. Wskazują na notatkę, jaką w grudniu 2000 roku sporządziła Elżbieta Kruk, szefowa gabinetu politycznego ówczesnego ministra sprawiedliwości. „Pozyskałam informację, że dziennikarze »Rzeczpospolitej« Anna Marszałek i Bertold Kittel [...] otrzymali zlecenie wykorzystania mediów do wyeliminowania z życia politycznego trzech polityków: Marka Kempskiego, Jerzego Widzyka i Lecha Kaczyńskiego. [...] Działania te prowadzone są w porozumieniu z UOP” – napisała Kruk.Po sporządzeniu tej notatki oraz serii artykułów prasowych Lech Kaczyński powołał specjalny zespół prokuratorów, który – pod kierownictwem p.o. prokuratora krajowego Zbigniewa Wassermana – wszczął postępowania prokuratorskie w sprawie „przekroczenia uprawnień i niedopełnienia obowiązków przez niektórych funkcjonariuszy UOP”. Zarzucano im, że „inspirowali artykuły prasowe zmierzające do podważenia zaufania społecznego wobec osób piastujących kierownicze funkcje w państwie niezbędna dla wykonywania swoich zadań publicznych”.Zespół rozwiązał po kilku miesiącach następca Kaczyńskiego na stanowisku szefa resortu sprawiedliwości Stanisław Iwanicki. Za swoje artykuły – w tym opublikowany w „Rzeczpospolite” tekst „Wojewoda w sieci” – zespół dziennikarski Bertold Kittel i Anna Marszałek otrzymali w 2001 roku nagrodę „Grand Press” w kategorii dziennikarstwa śledczego.Jednak niespełna rok później bohaterowie nagrodzonego artykułu, wspólnicy w Kancelarii Prawnej Iurator, wygrali proces cywilny o ochronę dóbr osobistych wytoczony wydawcy i naczelnemu dziennika. „Oznaczało to podważenie wiarygodności źródeł wykorzystywanych przez nich (Kittela i Marszałek – red.) w pracy, co szczególnie w pracy dziennikarzy śledczych powinno oznaczać utratę pozycji zawodowej” – ocenili autorzy biografii politycznej prezydenta Kaczyńskiego. Szef NIK w oświadczeniu zaznaczył, że nie zarządzał pokazanym w materiale „Superwizjera” hotelem, a teraz nie jest nawet właścicielem tej nieruchomości. Jak dodał, „materiał odbiera jako próbę manipulacji, szkalowania i podważania dobrego imienia” nie tylko jego, ale również kierowanych przez niego instytucji; zamierza skierować sprawę na drogę sądową. Oświadczenia majątkowe Banasia sprawdza CBA. – CBA realizując swoje ustawowe obowiązki prowadzi od 16 kwietnia kontrolę oświadczeń majątkowych Pana Mariana Banasia. Postępowanie obejmuje oświadczenia majątkowe złożone w latach 2015-19. Planowany termin zakończenia kontroli przypada na drugą połowę października. Czynności kontrolne poprzedziła przeprowadzona analiza – poinformował Temistokles Brodowski, rzecznik CBA. Na początku czerwca Marian Banaś został ministrem finansów w ramach rekonstrukcji rządu Mateusza Morawieckiego. Na stanowisku zastąpił Teresę Czerwińską. Wcześniej był sekretarzem stanu w Ministerstwie Finansów i szefem Krajowej Administracji Skarbowej. Pełni też funkcję pełnomocnika rządu do spraw zwalczania nieprawidłowości finansowych na szkodę RP lub Unii Europejskiej. Wcześniej dwukrotnie był podsekretarzem stanu w Ministerstwie Finansów i szefem Służby Celnej. W PRL działał w demokratycznej opozycji, organizował kolportaż niezależnych wydawnictw w Krakowie i na Podhalu oraz współzakładał Akcję na rzecz Niepodległości. Działał także w Studenckim Komitecie Solidarności, Instytucie Katyńskim, Konfederacji Polski Niepodległej czy w Ruchu Młodej Polski. Za działalność w „Solidarności” siedział w więzieniu od 1981 r. do 1983 r. Po wyjściu na wolność współzakładał Komitet Pomocy Więzionym za Przekonania, a w połowie lat 80. był współtwórcą Polskiej Partii Niepodległościowej.W rządzie Jana Olszewskiego był doradcą szefa MSW Antoniego Macierewicza. W latach 1992-2005 pracował w Najwyższej Izbie Kontroli, m.in. jako specjalista i doradca prawny. Od 2005 r. do 2008 r. pełnił funkcję podsekretarzem stanu w resorcie finansów oraz szefa Służby Celnej. W listopadzie 2015 r. ponownie objął oba te stanowiska, a od grudnia 2016 r. jest sekretarzem stanu w Ministerstwie Finansów. Po zlikwidowaniu Służby Celnej w 2017 r. został szefem Krajowej Administracji Skarbowej.",,
"Z powodu ASF w Wietnamie wybito 2,5 mln sztuk trzody chlewnej","W związku z afrykańskim pomorem świń (ASF) od początku lutego wybito w Wietnamie łącznie 2,5 mln sztuk trzody chlewnej – poinformowało tamtejsze ministerstwo rolnictwa. Jak ocenia resort, choroba może rozprzestrzenić się na wszystkie prowincje kraju. W Wietnamie trzy czwarte spożycia mięsa stanowi właśnie wieprzowina.","Choroba, która jest niegroźna dla ludzi, ale śmiertelna dla nierogacizny, zaatakowała już w 58 spośród 63 wietnamskich prowincji – przekazał szef działu epidemiologii w wydziale zdrowia zwierząt resortu rolnictwa Wietnamu Ngyuen Van Long.Inny wysokiej rangi urzędnik tego wydziału ocenił, że jest „tylko kwestią czasu”, aż wirus rozprzestrzeni się na wszystkie 63 prowincje – podała Agencja Reutera.Organizacja Narodów Zjednoczonych ds. Wyżywienia i Rolnictwa (FAO) zaleciła w marcu władzom Wietnamu, aby ogłosiły ogólnokrajowy stan kryzysowy ze względu na ASF. Od sierpnia 2018 r. choroba rozprzestrzeniła się również na terenie sąsiadujących z Wietnamem Chin.Wietnamskie władze ogłosiły w maju, że do walki z rozprzestrzenianiem się choroby włączone zostaną wojsko i policja. Zaapelowały również do mieszkańców, by nie rezygnowali ze spożywania wieprzowiny.Według cytowanego przez Agencję Reutera ekonomisty z Banku Inwestycji i Rozwoju Wietnamu Can Van Luca afrykański pomór świń nie wpłynął jak dotąd znacząco na gospodarkę kraju.",,
Chaos w Libii. „Jeszcze bardziej  ścigamy się z czasem”,"Niebezpieczna eskalacja działań wojennych w Libii była przedmiotem obrad Rady Bezpieczeństwa ONZ. Szef misji ONZ w tym kraju mówił o ściganiu się z czasem, by znaleźć pokojowe rozwiązanie. W poniedziałek w nalocie na Trypolis zginęło siedem osób.","– Siedem i pół miesiąca od wybuchu konfliktu w Libii, zważywszy na ostatnią, niebezpieczną eskalację działań wojennych w Trypolisie i wokół niego, jeszcze bardziej ścigamy się z czasem, aby znaleźć pokojowe rozwiązanie, które oszczędziłoby wiele istnień ludzkich – powiedział Ghassan Salame, stojący na czele Misji Wsparcia Narodów Zjednoczonych dla Libii (UNSMIL).Wyszczególnił, że w ostatniej fazie konfliktu, od kwietnia, zginęło 200 cywilów. Ponad 128 tys. osób zostało zmuszonych do przesiedlenia. W czasie telekonferencji Salame zwracał uwagę na rosnącą liczbę ofiar, nasilenie przemocy i płynne linie frontu w południowym Trypolisie z coraz większym udziałem obcych najemników i bojowników. – Po zaproszeniu zagraniczna interwencja staje się gościem, który osiedla się i przejmuje kontrolę nad domem – zauważył.Mówił o łamiących embargo dostawach broni i innych nielegalnych materiałów dla różnych ugrupowań. Informował o przemocy wobec kobiet, w tym także oskarżeniach o czary, a także o wykorzystywaniu migrantów.Według wysłannika ONZ użycie dronów, prawdopodobnie przez zewnętrzne podmioty, doprowadziło do setek ataków. 400 nalotów wspierało samozwańcze siły Libijskiej Armii Narodowej (ANL) generała Chalify Haftara, a 240 – popierany przez ONZ rząd jedności narodowej Mustafy as-Saradża. Embargo na brońOpisując różnorodne działania pokojowe UNSMIL, Salame podnosił konieczność skutecznego wdrożenia embarga na broń. Uznał, że niezbędne są międzynarodowa jedność, zaangażowanie cywilów i pomoc lokalnym mediatorom. Wzywał do działań zmierzających do promowania postępu politycznego w legislaturze.Współzałożycielka i dyrektor organizacji społeczeństwa obywatelskiego „Razem budujemy” Rida al Tubuly zaznaczyła w połączeniu wideo z Tunisu, że od 2014 roku zwykli Libijczycy są całkowicie wykluczeni z procesu politycznego kraju. Opowiadała o kontynuowaniu batalii zmierzającej do wzmocnienia pozycji kobiet i promowania równości płci. – Głównymi przegranymi w tym konflikcie są ludzie wykluczeni z pokojowych negocjacji politycznych, którzy nie mają wpływu na to, jak powinien wyglądać kraj ich marzeń – przekonywała.Do powstrzymania się od użycia siły i powrotu do dialogu politycznego pod auspicjami ONZ wzywała strony konfliktu ambasador RP przy ONZ Joanna Wronecka. Jak dodała, przedłużające się starcia w Trypolisie dowodzą, że nie ma rozwiązania militarnego.– Wzywamy wszystkie strony, by powstrzymały się od użycia siły i wznowiły dialog polityczny pod auspicjami Narodów Zjednoczonych. (...) Ubolewamy z powodu napływu broni oraz obecności zagranicznych bojowników i najemników w Libii. Dlatego pełne wdrożenie embarga na broń zgodnie z odpowiednimi rezolucjami Rady Bezpieczeństwa jest absolutnie niezbędne dla ochrony cywilów oraz przywrócenia stabilności i bezpieczeństwa w Libii i całym regionie – podkreśliła.",,
E-mail zamiast listu poleconego z urzędu,Już w przyszłym roku e-maile zaczną zastępować listy polecone wysyłane przez urzędy – informuje „Rzeczpospolita”. Monopol na obsługę e-korespondencji prawdopodobnie uzyska Poczta Polska.,"Zgodnie z planem e-doręczenie, czyli e-mail, który ma mieć moc urzędową, zastąpi list polecony. Docelowo ma to być wyłączna forma oficjalnej komunikacji między instytucjami publicznymi, ale także pożądana w relacjach obywatela z administracją państwową.Cały system zorganizuje i będzie nadzorował narodowy operator cyfrowy. Tym zostanie najprawdopodobniej Poczta Polska. To oznacza – wskazuje dziennik – że nie banki czy operatorzy telekomunikacyjni, jak chciała była minister cyfryzacji Anna Streżyńska, lecz państwowa spółka ma stać się kluczowym podmiotem e-administracji. Zwolennikiem takiego rozwiązania jest Marek Zagórski, nowy szef resortu. Teraz przychylił się do niego Komitet Ekonomiczny Rady Ministrów.Idea jest taka, by dla przedsiębiorców i obywateli e-polecone były darmowe. Za wysłane e-maile będą płacić urzędy. Rezygnując z poleconych papierowych, oszczędzą jednak nawet 100 mln zł rocznie. Za transfer w pierwszym roku działalności systemu zapłacą 90 proc. zwykłego poleconego. Finalnie ma to być 65 proc.Projekt ustawy ma być gotowy jeszcze w tym roku. Resort cyfryzacji przewiduje, że reforma będzie wdrażana w latach 2019-21.",,
Czołgi i haubice w Marjince. „Do ostrzału użyto zakazanych wyrzutni Grad” . Są zabici i ranni,"Prorosyjscy separatyści przypuścili w środę ""zmasowaną ofensywę"" w regionie miejscowości Marjinka na zachód od Doniecka - poinformował sztab generalny ukraińskiej armii. Według separatystów, zginęło około 15 żołnierzy i cywilów. 
Dowódca rebeliantów Władimir Kononow. Zapewnił, że jego oddziały tylko się bronią. Kijów przyznał, że został zmuszony do korzystania z wyrzutni rakiet Grad, zakazanych w porozumieniu z Mińska.","–  Separatyści nadal ostrzeliwują miasto, niektóre części Marjinki są w ogniu – donosi agencja Reutera. Sztab generalny ukraińskiej armii przekonuje, że separatyści zaatakowali z użyciem co najmniej dziesięciu czołgów i do tysiąca ludzi. Ofensywę miały wesprzeć samobieżne haubice 2S1 „Gwozdika” (Goździk).Kijów wyjaśnił, że obrońcy zostali zmuszeni do użycia wyrzutni rakiet Grad, zakazanych przez porozumienie z Mińska, „w celu wstrzymania ataku i dla uniknięcia strat wśród żołnierzy”. Ukraińcy zapewniają, że „wszyscy partnerzy międzynarodowi” zostali poinformowali o ich użyciu.Rosjanie idą w zaparteSeparatyści twierdzą, że tylko się bronią. Ich dowódca Władimir Kononow wyjaśnił, że o żadnej ofensywie nie ma mowy. Nie znajduje to jednak potwierdzenia w relacjach obserwatorów, który twierdzą, że rebelianci zaatakowali Marjinkę oraz leżącą obok Krasnohoriwkę. Wiadomo, że są ofiary, również wśród cywilów. – Na tę chwilę zabito piętnaście osób. To są straty Donieckiej Republiki Ludowej – powiedział Kononow podczas konferencji prasowej w Doniecku. Wiaczesław Abroskin, szef proukraińskiej milicji regionu donieckiego, potwierdził, że są zabici, ale nie był w stanie powiedzieć, ile i po czyjej stronie. Wołodymyr Kołesnik, przedstawiciel władz rządowych, zdradził, że rannych zostało co najmniej 11 żołnierzy.Ławrow oburzonyRosyjski minister spraw zagranicznych Siergiej Ławrow grzmiał na konferencji prasowej, że walki pod Donieckiem to „próba niszczenia wysiłków dyplomatycznych”. Ponad 6,4 tys. ofiarSzacuje się, że od kwietnia w 2004 roku w konflikcie na wschodzie Ukrainy zginęło co najmniej 6,4 tys. osób. Kreml stanowczo zaprzecza, by w tym rejonie walczyli rosyjscy żołnierze, ale przeczą temu opinie obserwatorów. W maju Ukraińcy wzięli do niewoli dwóch rosyjskich komandosów, którzy potwierdzili, że należą do Specnazu, oddziałów specjalnych rosyjskiego wywiadu wojskowego GRU.",,
„Z dnia na dzień staliśmy się towarem”. Debata na temat gromadzenia danych,"– To właśnie algorytmy decydują o tym, że wpisując w wyszukiwarce internetowej określone hasło, inne wyniki wyszukiwania zobaczy Polak, a inne Amerykanin. To algorytmy decydują o tym, do jakiej grupy odbiorców trafi post, który udostępniamy na Facebooku – mówił dr Maciej Kawecki z Wyższej Szkoły Bankowej w środę, podczas debaty pt. „Władza algorytmów. Nasze cyfrowe portrety, które rządzą światem”, która odbyła się w Centrum Konferencyjnym Zielna w Warszawie. Zaproszeni przez Wyższe Szkoły Bankowe prelegenci dyskutowali na temat sposobów gromadzenia danych osobowych oraz możliwości i konsekwencji wykorzystywania ich przez firmy z całego świata.","– Parę lat temu, przy okazji odbierania nagrody Crunchie Award, Mark Zuckerberg stwierdził, że prywatność przestała być normą społeczną. Wskazywał, że świadczą o tym zachowania użytkowników Facebooka, dla których ważniejsza jest komunikacja i wymiana informacji niż ochrona swojego życia prywatnego. W ten sposób uzasadniał skandaliczną politykę prywatności Facebooka dotyczącą danych użytkowników. Nie wydaje mi się, żeby osoby, które nawiązują kontakty i budują grupy na portalach społecznościowych nie dbały o to, co dzieje się z ich danymi. Myślę, że dla większości stanowią one istotną wartość jako dobra osobiste. Problem w tym, że dane te mają też istotną wartość dla biznesu czy środowisk politycznych – stwierdziła Monika Bartczak, prawniczka specjalizująca się w ochronie prywatności, wykładowca Wyższej Szkoły Bankowej w Toruniu.  Dodała: „Właściwie z dnia na dzień zostaliśmy sprofilowani i staliśmy się towarem. Tak, jesteśmy śledzeni, obserwowani, składani kawałek po kawałku. Czy wyraziliśmy na to zgodę? W większości przypadków formalnie – tak, świadomie – nie. Edukacja, świadomość i rozwaga to chyba słowa-klucze, jeśli chodzi o ochronę naszego życia prywatnego i publikowania naszych danych w sieci”. Czy możemy nadążyć za postępem technologicznym? Kwestia zbierania danych osobowych i ich wykorzystywania dotyczy dzisiaj każdego, kto korzysta z telefonu czy komputera, ma konta w mediach społecznościowych. Chętnie zgadzamy się na ich wykorzystywanie, nie do końca zdając sobie sprawę z tego, do czego mogą posłużyć i kto finalnie będzie miał do nich dostęp. Na dodatek szybkość postępu technologicznego jest ogromnym wyzwaniem dla prawników. Muszą oni stworzyć przepisy, które będą wciąż aktualne, zawsze o krok przed rozwojem technologii, aby zapewnić bezpieczeństwo wszystkim korzystającym z jej dobrodziejstw.  – Odpowiadając za wdrożenie RODO do polskiego porządku prawnego, jednym z największych wyzwań było dla mnie stworzenie norm prawnych, które nie będą dezaktualizowały się wraz z rozwojem technologicznym. Największym wyzwaniem jest analityka danych oparta o algorytmy, które dzisiaj kreują naszą wirtualną rzeczywistość. To właśnie algorytmy decydują o tym, że wpisując w wyszukiwarce internetowej określone hasło, inne wyniki wyszukiwania zobaczy Polak, a inne Amerykanin. To algorytmy decydują o tym, do jakiej grupy odbiorców trafi post, który udostępniamy na Facebooku - mówił dr Maciej Kawecki z Wyższej Szkoły Bankowej w Warszawie, koordynator prac nad reformą ochrony danych osobowych oraz dyrektor departamentu zarządzania danymi w Ministerstwie Cyfryzacji w latach 2016-2019.  Przeszłość, z której musimy wyciągnąć wnioski Odkąd „The Observer”,  w 2017 r., opublikował pierwszy artykuł o Cambridge Analytica, świat wstrzymał oddech. Dzisiaj coraz głośniej mówi się o wykorzystaniu danych zgromadzonych przez CA w wyborach prezydenckich w USA i referendum w sprawie brexitu  – oceniają eksperci.  Na sposoby gromadzenia danych i tworzenia na ich podstawie modelu osobowości zwraca uwagę również  Michał Kosiński – psycholog społeczny i data scientist zajmujący się badaniem ludzi poprzez pozostawiane przez nich cyfrowe ślady, wykładowca Uniwersytetu Stanforda. – Nikt z nas nie zdawał sobie sprawy z tego, że na podstawie udostępnianych przez nas danych można stworzyć portret psychologiczny. Algorytmy mogą określić nasze preferencje konsumenckie, poglądy polityczne czy orientację seksualną. Nikt nie pytał nas o zgodę na wykorzystywanie danych do wyciągania takich wniosków. Tak wrażliwe informacje w posiadaniu firm prowadzą do manipulacji naszej decyzyjności, podejmowanych wyborów, również tak ważnych, jak wybranie głowy państwa – mówił Kosiński w Warszawie.  – Ten sposób działania może prowadzić do ogromnego kryzysu zaufania społecznego i poczucia bezpieczeństwa, a także jest dużym zagrożeniem dla podstawowych założeń demokracji – dodał.  – Olga Tokarczuk w swojej mowie noblowskiej wskazała, że +internet poddany zupełnie bez refleksji procesom rynkowym i oddany graczom, monopolistom steruje gigantycznymi ilościami danych, które wykorzystywane są nie ku szerokiemu dostępowi do wiedzy, ale przeciwnie – służąc przede wszystkim programowaniu zachowań użytkowników, czego dowiedzieliśmy się po aferze Cambridge Analytica+. Warto zapamiętać te słowa, bo przez długi czas będą aktualne i będziemy musieli się mierzyć z taką właśnie rzeczywistością – spuentował Kawecki.",,
Lewandowski i koledzy nie zaatakowali sędziów? Bayern zaprzecza,"Przedstawiciele Bayernu Monachium zaprzeczyli, jakoby Robert Lewandowski i inni piłkarze wtargnęli do szatni sędziów po zakończeniu wtorkowego meczu ćwierćfinału Ligi Mistrzów z Realem Madryt. O incydencie informowały hiszpańskie media. Spotkanie wygrał Real 4:2 i awansował do półfinału.","Hiszpańska gazeta „Marca” podała, że około 20 minut po ostatnim gwizdku spotkania w Madrycie Lewandowski, Hiszpan Thiago Alcantara i Chilijczyk Arturo Vidal krzyczeli na sędziów używając niecenzuralnych słów. Mieli też wtargnąć do strefy przeznaczonej wyłącznie dla arbitrów.„W tunelu słychać było wrzaski, wtargnięto także do strefy, w której mogli przebywać tylko sędziowie. »Bohaterami« tej sceny byli Lewandowski, Thiago i Vidal. Ten ostatni później nawet nie zaprzeczał” – donosił serwis internetowy dziennika.UEFA nie wszczęła procedurBayern zdementował te informacje, a także doniesienia, że musiała interweniować ochrona stadionu. Europejska Unia Piłkarska (UEFA) zaznaczyła, że nie zostały wszczęte żadne procedury dyscyplinarne.Niemiecki klub zapowiedział nawet, że rozpatrzy zastosowanie środków prawnych wobec mediów, które opisały ten nieprawdziwy zdaniem klubu incydent.Bawarczycy przegrali na Santiago Bernabeu po dogrywce 2:4, a w dwumeczu 3:6, i odpadli z rozgrywek w ćwierćfinale. Po spotkaniu piłkarze, trener i kierownictwo Bayernu nie kryli pretensji do węgierskiego arbitra Viktora Kassaia, który – ich zdaniem – niesłusznie usunął Vidala z boiska i uznał dwa gole Cristiano Ronaldo, mimo że Portugalczyk był na spalonym.",,
„Gazeta Wyborcza” apeluje o obecność na wyborach. Na zdjęciu Lesław Maleszka „TW Ketman”,"Gazeta Wyborcza opublikowała w mediach społecznościowych apel współpracowników Tadeusza Mazowieckiego o udział w wyborach. Na zdjęciu dołączonym do artykułu znalazł się m.in. Lesław Maleszka, tajny współpracownik SB „Ketman”.","6 listopada 2001 roku w dzienniku „Rzeczpospolita” opublikowany został list otwarty działaczy Krakowskiego Studenckiego Komitetu Solidarności – którego Maleszka był współinicjatorem – oskarżający Maleszkę o współpracę z SB. Działacze SKS-u demaskowali w tekście przeszłość swojego kolegi.7 listopada zastępca redaktora naczelnego „Tygodnika Powszechnego”, minister spraw wewnętrznych w latach 1990-1991 Krzysztof Kozłowski oskarżył działaczy SKS-u o nierzetelność i podważył wiarygodność ich materiałów. Jednak tego samego dnia Lesław Maleszka przyznał się, że współpracował ze Służbą Bezpieczeństwa pod pseudonimem „Ketman”. Kilka dni później na łamach „Gazety Wyborczej”, w której pracował, ukazał się jego artykuł pod tytułem „Byłem Ketmanem”.Bronisław Wildstein, przyjaciel Lesława Maleszki z okresu działalności opozycyjnej, mówił w 2016 roku w rozmowie z TVP Info, że „Maleszka nie przyznał się do końca do tego, co zrobił”. – Naprawdę jego wyznanie w głównej mierze jest świadomie i totalnie zmistyfikowane. Przedstawia się nie tak, jak funkcjonował w rzeczywistości. Okłamuje na wielu poziomach. Był aktywnym agentem w okolicach PRL-u. To świadomie spreparowane pseudowyznanie (w „Gazecie Wyborczej” pt. „Byłem Ketmanem”) miało go maksymalnie oczyścić. Rzeczywistość była bez porównania bardziej czarna. Miałem w ręku te materiały – mówił.Również Instytut Pamięci Narodowej twierdzi, że współpraca Maleszki z SB była o wiele bardziej rozbudowana niż on sam przyznał. Uważa się, że współpracował on dobrowolnie pod kilkoma pseudonimami, a za donosy otrzymywał regularne kwoty – był jednym z najlepiej opłacanych agentów.Historia Maleszki oraz jego byłych przyjaciół, Bronisława Wildsteina i Stanisława Pyjasa, który w niewyjaśniony do końca sposób zginął śmiercią tragiczną w 1977 roku, została opowiedziana w  film dokumentalnym pt. Trzech Kumpli.  Zobacz film",,
Wracają kontrole na niemieckich granicach. Będą obowiązywać do 11 lipca,"Niemcy zaostrzają środki bezpieczeństwa przed szczytem krajów G20. Odbędzie się on w Hamburgu 7 i 8 lipca. Nasi sąsiedzi od poniedziałku przywracają kontrole na swoich granicach, także na tej z Polską.","– Kontrole będą obowiązywać do 11 lipca – oznajmiła Polskiemu Radiu rzeczniczka prasowa federalnego MSW.  Minister spraw wewnętrznych Thomas de Maiziere odrzuca sugestie, że zaostrzone środki bezpieczeństwa negatywnie wpłyną na ruch graniczny. – Bezpieczeństwo szczytu G20 jest na pierwszym miejscu –  powiedział agencji DPA. Według agencji, o wprowadzeniu okresowej kontroli na niemieckich granicach tamtejsze MSW poinformowało wszystkich swoich sąsiadów i Komisję Europejską. W szczycie G20 w Hamburgu wezmą udział m. in. prezydenci Rosji i Stanów Zjednoczonych - Władimir Putin oraz Donald Trump. Organizatorzy obawiają się masowych protestów. W tym czasie do Hamburga ma zjechać ponad 100 tys. antyglobalistów, anarchistów i członków grup lewicowych.",,
Obcokrajowcy zatrzymani pod Warszawą i Bydgoszczą,Straż Graniczna zatrzymała pod Warszawą i Bydgoszczą 19 obywateli Wietnamu.  Przyjechali oni do Polski nielegalnie przekraczając granicę. Kolejnemu Wietnamczykowi przedstawiono zarzut w związku z nielegalnym przerzutem ludzi przez granicę.,"Funkcjonariusze na trasie S7 nieopodal Warszawy zatrzymali do kontroli samochód marki BMW, którym podróżowało pięciu cudzoziemców – poinformowała chor. Dagmara Bielec-Janas z Nadwiślańskiego Oddziału Straży Granicznej.         –  Byli oni przewożeni luksusowym samochodem i nie mieli żadnych dokumentów. Zatrzymany został również kierujący pojazdem obywatel Wietnamu, w związku z podejrzeniem organizowania nielegalnego przerzutu ludzi przez granicę  – powiedziała Bielec-Janas.       Funkcjonariusze ustalili, że zatrzymani cudzoziemcy to obywatele Wietnamu.–  Wszyscy zostali zatrzymani z uwagi na fakt, że istniało uzasadnionepodejrzenie zorganizowania nielegalnego przekraczania granicy oraz brakudokumentów uprawniających do pobytu na terytorium Polski  – wyjaśniłaBielec-Janas. Jak się później okazało, cudzoziemcy przyjechali do Polskinielegalnie przekraczając granicę – dodała.       Kierowcy przedstawiono m.in. zarzut organizowania innym osobom, wbrewprzepisom, przekroczenia granicy. Decyzją sądu mężczyzna został aresztowany.       Funkcjonariusze SG ustalili także adres, gdzie mogą przebywać nielegalniimigranci, również obywatele Wietnamu. Informacje te przekazanofunkcjonariuszom z placówki w Bydgoszczy, którzy wraz z policjantamizatrzymali 14 cudzoziemców – trzy kobiety i 11 mężczyzn w jednym z domów w okolicach Lipna. Kilkoro z obcokrajowców czekało na przerzut na Zachód.",,
Fake news TVN ws. projektu zaostrzającego kary za pedofilię,"– Licytacja na pomysły, projekty i zmiany prawa rozgrywa się w najgorętszym momencie kampanii wyborczej (...) PiS chce zaostrzyć kary za pedofilię, choć tu ustawy jeszcze nie ma – mówił w TVN Krzysztof Skórzyński. Jak zauważyli internauci, to fake news. Odpowiedni projekt ustawy został przygotowany już kilka miesięcy temu.","Materiał „Faktów"" TVN autorstwa Krzysztofa Skórzyńskiego pt. Politycy prześcigają się w pomysłach karania pedofilów. Reporter poucza: „Licytacja na pomysły, projekty i zmiany prawa rozgrywa się w najgorętszym momencie kampanii wyborczej, a to ma znaczenie, choć nie powinno” i mówi, że „tu można byłoby szukać ponadpartyjnego porozumienia”. Skórzyński podsumowuje: „Platforma zaproponowała zmianę Kodeksu karnego, ale chce też powołania specjalnego zespołu prokuratorów przy Rzeczniku Praw Dziecka. PiS chce zaostrzyć kary za pedofilię, choć tu ustawy jeszcze nie ma. Wreszcie Wiosna; Robert Biedroń też chce zespołu prokuratorów, którzy będą mogli przeglądać także kościelne archiwa”.Przekaz TVN jest jednoznaczny: opozycja proponuje konstruktywnie, a PiS ze względu na kampanię, a ustawy nie ma. Jaka jest rzeczywistość? 26 stycznia br. na stronie Ministerstwa Sprawiedliwości opublikowano dokładne założenia reformy Kodeksu Karnego zaostrzające kary dla pedofilów. Do tekstu załączono też odpowiedni dokument, wyjaśniający skutki proponowanych zmian oraz dowodzący, że obecnie obowiązujące polskie prawo „na tle europejskich przepisów było dotąd nazbyt pobłażliwe”. Dlaczego Krzysztof Skórzyński z TVN tę informację pominął – nie wiadomo. Faktem jest, że nie tylko założenia reformy, ale już konkretna treść ustawy trafiła na stronę Rządowego Centrum Legislacji na początku kwietnia br. Na niedociągnięcia warsztatowe stacji TVN zwrócili uwagę internauci.",,
"Dzieci o ekonomii: Dług długo się oddaje, a pieniądze biorą się z bankomatu","Dzieci nie wiedzą, co to jest rzetelność. Solidność kojarzy im się z czymś wytrzymałym. Są przekonane, że pieniądze biorą się z bankomatu - wynika z ankiety przeprowadzonej przez Rzetelną Firmę wśród przedszkolaków. Niespełna co siódme dziecko ma świadomość, że pieniądze się produkuje.","Ankietowani byli pytani o znajomość słów: rzetelność, uczciwość i solidność; „dzieci postrzegają je trochę inaczej” – ocenili  autorzy badania.„98 proc. pytanych przez nas dzieci albo w ogóle nie wie, co to jest rzetelność, albo błędnie definiuje to pojęcie – kojarzy im się z pomaganiem innym bądź mówią, że »rzetelność znaczy, że się żyje«. Tylko 2 proc. badanych dzieci rozumie rzetelność jako dokładność, żadne nie kojarzy jej z sumiennym płaceniem” – wyjaśniła ekspert firmy Dorota Stadnicka.Co drugie dziecko przyznaje, że nie wie, co oznacza pojęcie „uczciwość”. 20 proc. uważa, że uczciwy to ktoś miły. Dla 27 proc. badanych uczciwość to „niekłamanie”, „dotrzymywanie danego słowa” i „nieoszukiwanie innych”. Dla 8 proc. to pojęcie łączy się z grą w karty lub gry planszowe. Dzieci o uczciwości mówiły, podając konkretne przykłady. Co 12. dotyczył gier. Padały takie odpowiedzi, jak: „trzeba mieć takie same szanse”, „nie wolno zwalać pionków” czy „trzeba po równo rozdawać karty”. Te stwierdzenia padały głównie z ust chłopców. Dziewczynki rozpatrują pojęcia uczciwości w kategorii przyjaźni i mówią stanowczo: „jak się obiecuje przyjaciółce, że się nie zdradzi jej sekretu, to choćby nie wiem co, nie możesz tego nikomu powiedzieć, nawet mamie”.Kolejnym wyzwaniem dla dzieci było udzielenie odpowiedzi na pytanie, co to jest solidność. Co 10. badany tłumaczył pojęcie solidności w kontekście czegoś wytrzymałego, dobrze zrobionego. Dzieci pokazywały solidność na przykładzie wytrzymałej budowy czy mocnych ścian. Jak powiedziała ekspertka, dzieci długo zastanawiały się, jak wytłumaczyć to pojęcie. 88 proc. zanim udzieliło odpowiedzi: „nie wiem” długo myślało i powtarzało „trudne słowo”. 2 proc. dzieci twierdzi, że solidność to mówienie prawdy. Dzieci miały też wyjaśnić znaczenie słowa „dług”. Prawie co siódmy pytany wie, że dług to zaległości płatnicze. Dzieci, które mówią, że wiedzą, czym jest dług, są świadome, co to pojęcie oznacza – „wiąże się z pieniędzmi”.„Jeden z chłopców tłumaczył, że »to coś takiego, kiedy pożyczyłeś pieniądze z banku i musisz je oddać«. Inny przytoczył przykład pożyczenia pieniędzy od przyjaciela i jak zaznaczył »trzeba oddać taką samą sumę«” – opisuje Stadnicka. Najmłodsi są także świadomi tego, że trzeba długi oddawać, bo jak sami mówią, komuś może brakować tych pieniędzy albo bank zabierze to, na co się je pożyczyło.Pojawiły się też konkretne przykłady – „dług to coś długiego; moi rodzice zapłacili za dom pieniędzmi z banku i będą spłacać dług przez 29 lat” – mówił inny kilkulatek.Badani odpowiedzieli także na pytanie, skąd się biorą pieniądze. 38 proc. z nich mówi, że z bankomatu, 19 proc. wie, że trzeba na nie zapracować, a 15 proc. twierdzi, że z fabryki.Niemal co siódme dziecko ma świadomość, że pieniądze się produkuje. Dokładnie nie wiedzą jak, ale podejrzewają, że to nie jest tak, że się drukuje tyle pieniędzy, ile się chce.",,
Zmarł najstarszy duchowny Kościoła prawosławnego w Polsce,"W wieku 92 lat zmarł w czwartek prawosławny duchowny ks. mitrat Eugeniusz Konachowicz, który był rezydentem Parafii Prawosławnej św. Apostoła Jana Teologa w Białymstoku. Był najstarszym duchownym Kościoła prawosławnego w Polsce.","Ks. Eugeniusz Konachowicz urodził się 20 lutego 1926 r. w Kleszczelach w rodzinie Jana i Anny. Święcenia diakońskie (15 marca 1970) oraz kapłańskie (22 marca 1970) otrzymał w katedrze św. Mikołaja w Białymstoku z rąk prawosławnego biskupa białostocko-gdańskiego Nikanora (Niesłuchowskiego). Pracę duszpasterską rozpoczął na Białostocczyźnie od stanowiska proboszcza parafii w Jurowlanach w dekanacie sokólskim.W 1971 roku został mianowany proboszczem parafii Podwyższenia Krzyża Pańskiego w Jałówce w dekanacie gródeckim i kierował nią przez blisko 33 lata.Od 2004 roku z powodu znacznej utraty wzroku został przeniesiony w stan spoczynku i zamieszkał w Białymstoku. Nadal jednak bardzo często był spowiednikiem duchowieństwa dekanatów gródeckiego i sokólskiego prawosławnej diecezji białostocko-gdańskiej, jak też wielu jej wiernych. Od 2018 roku był rezydentem Parafii Prawosławnej św. Apostoła Jana Teologa w Białymstoku.Zmarł na progu wejścia do swojego domu, wracając ze sprawowanej ostatniej świątecznej liturgii na białostockich Bacieczkach.",,
15. Forum Zarządzania Internetem odbędzie się w Katowicach,"Podczas zamknięcia 14. Forum Zarządzania Internetem (IGF), które w tym roku odbywało się w Berlinie, oficjalnie ogłoszono, że to Polska zorganizuje przyszłoroczną konferencję. Już wiadomo, że kolejne dyskusje o globalnej sieci odbędą się w Katowicach.","– Ta nominacja jest ważna nie tylko dla Polski, ale i dla całego regionu Europy Środkowo-Wschodniej, który historycznie walczył o wolność, a dziś bierze aktywny udział w debacie o fundamentalnych prawach rządzących Internetem – powiedziała w stolicy Niemiec wiceminister cyfryzacji Wanda Buk. Dodała, że ""efektywna transformacja cyfrowa stanie się w przyszłości warunkiem rozwoju zarówno firm, jak i społeczeństw, a co za tym idzie – całej światowej gospodarki”.   Przyszłoroczny 15. IGF odbędzie się w Międzynarodowym Centrum Kongresowym w Katowicach, w dniach 2-6 listopada 2020 r.    – Historyczne miasto, leżące na styku regionów Małopolski i Śląska, w dorzeczu dwóch największych rzek Polski – Wisły i Odry, które w ubiegłym roku było także gospodarzem konferencji klimatycznej COP. Jestem przekonana, że to znakomite miejsce, by kontynuować wątki rozpoczętych w Berlinie dyskusji, ale i doświadczyć tradycyjnej polskiej gościnności – powiedziała wiceszefowa MC. Motto przyszłorocznego IGF to „Internet United”, czyli zjednoczony. Internet otwarty, wolny i niepodzielony, w którym użytkownicy mogą cieszyć się swoimi prawami bez narażania swojej prywatności.    Uczestnicy konferencja będą szukać odpowiedzi na szereg pytań. Czy Internet ma pozostać jeden – wspólny, czy zostanie rozdrobniony na wiele lokalnych – krajowych? Czy ma być regulowany? Kto powinien mieć prawo nakładania kontroli i ograniczeń? Gdzie leży granica pomiędzy służącą zapewnieniu bezpieczeństwa regulacją, a wprowadzaniem cenzury? Jak daleko powinna sięgać wolność w Internecie?      IGF to inicjatywa Organizacji Narodów Zjednoczonych. Jest miejscem wymiany myśli i doświadczeń w zakresie zarządzania Internetem. W dyskusję włączają się przedstawiciele rządów, administracji, środowisko akademickie, środowisko techniczne, biznes oraz organizacje pozarządowe.",,
Irańskie MSZ: Polityka USA wywierania „maksymalnej presji” nie działa,"Stany Zjednoczone wykazują pewną elastyczność w kwestii zezwolenia na sprzedaż przez Iran ropy naftowej – oświadczył wiceszef irańskiego MSZ Abbas Arakczi. W jego ocenie to dowód na to, że stosowana przez Waszyngton polityka wywierania „maksymalnej presji” na Teheran nie działa.","– Prezydent Francji Emmanuel Macron spotkał się (...) z Donaldem Trumpem podczas szczytu G7 i strona amerykańska wykazała pewną elastyczność w zezwoleniu na sprzedaż irańskiej ropy – mówił irański wiceminister, cytowany przez państwową agencję informacyjną IRNA. – To jest wyłom w amerykańskiej polityce maksymalnej presji i sukces irańskiej polityki maksymalnego oporu – przekonywał. Arakczi nie wyjaśnił, na czym opiera przeświadczenie o elastyczności USA. Po szczycie państw G7 w poprzedni weekend w Biarritz we Francji, na który z inicjatywy francuskiego prezydenta Emmanuela Macrona przybył irański minister spraw zagranicznych Mohammad Dżawad Zarif, pojawiły się spekulacje na temat możliwego spotkania prezydentów USA i Iranu, Donalda Trumpa i Hasana Rowhaniego.",,
Komisja Wenecka w Polsce. „Rządząca większość mogła wyjaśnić...”,Przebywający z dwudniową wizytą w Polsce przedstawiciele Komisji Weneckiej spotkali się z posłami z sejmowej komisji sprawiedliwości i praw człowieka. Tematem rozmowy było nowe Prawo o prokuraturze. Komisja ma przygotować wkrótce opinię na temat tych zmian.,"– Mieliśmy okazję porozmawiać z opozycją, z rządzącą większością, która miała możliwość wyjaśnienia, dlaczego uchwaliła takie rozwiązania – powiedział dziennikarzom po zakończeniu dyskusji jeden z przedstawicieli Komisji Weneckiej. Jak dodał, członkowie KW mieli też okazję do zapoznania się z racjami obu stron sporu wokół ustawy o prokuraturze.W spotkaniu uczestniczyli m.in. wicemarszałek Sejmu, szef klubu PiS Ryszard Terlecki, przewodniczący sejmowej komisji sprawiedliwości i praw człowieka Stanisław Piotrowicz, poseł PiS Dominik Tarczyński, a z opozycji m.in. posłowie PO Borys Budka i Arkadiusz Myrcha, Nowoczesnej – wicemarszałek Sejmu Barbara Dolniak, posłanka Kamila Gasiuk-Pihowicz , Grzegorz Długi z Kukiz'15, oraz Marek Sawicki z PSL.Posłowie PiS ocenili spotkanie jako bardzo dobre. Poseł Piotrowicz podkreślał w rozmowie z dziennikarzami, że politycy PiS odwoływali się do konkretnych przepisów prawa, natomiast opozycja do emocji. Piotrowicz wskazywał, że organizacje europejskie nie interesowałyby się problematyką Polski, gdyby nie „usilne zabiegi opozycji i donosy na Polskę”. – Myślę, że przedstawiciele Komisji Weneckiej z niesmakiem odbierają tego rodzaju sygnały, gdy parlamentarzyści szkalują własny kraj – stwierdził szef komisji sprawiedliwości. Kamila Gasiuk-Pihowicz mówiła, że jest jej wstyd, iż „działania polityków PiS doprowadziły do tego, że Polska z wzoru demokratycznych przemian w Europie stała się źródłem obaw”. – Jest mi wstyd za prezydenta, że doprowadził do takiego stanu rzeczy – dodała posłanka.Przedstawiciele Komisji Weneckiej spotkali się też z Rzecznikiem Praw Obywatelskich Adamem Bodnarem, a także przedstawicielami Amnesty International i Helsińskiej Fundacji Praw Człowieka. Później rozmawiali także z senatorami. Z zapowiedzi rzecznika Rady Europy Panosa Kakawiatosa wynika, że na połowę listopada zaplanowana jest następna wizyta Komisji Weneckiej w ramach przygotowań do wydania opinii na temat projektu ustaw o reformie sądownictwa.Uchwalone w styczniu zeszłego roku Prawo o prokuraturze, połączyło rozdzielone w 2009 r. stanowiska ministra sprawiedliwości i prokuratora generalnego. Dzięki nowym regulacjom prokurator generalny uzyskał m.in. prawo bezpośredniego kierowania prokuraturą, wydawania zarządzeń, wytycznych i poleceń. Na mocy nowej ustawy utworzona została Prokuratura Krajowa, a w miejsce prokuratur apelacyjnych – prokuratury regionalne. Prokuratura Krajowa prowadzi śledztwa w sprawach o obszernym materiale dowodowym, a także zawiłych pod względem faktycznym lub prawnym, niezależnie od ich właściwości miejscowej i rzeczowej, o czym decyduje Prokurator Generalny.",,
"„Lider tych dzikusów miał status uchodźcy. Trafiłby, być może, do Polski”","– To są zbrodniarze – popełnili zbrodnię, gwałt. Tu nie ma żadnej taryfy ulgowej. Są dowody, przyznali się do tego, powinni iść do więzienia. Nie mamy do czynienia z uchodźcami. Marokańczycy to są imigranci. Obywatel Konga czy Nigerii to też nie byli uchodźcy – tak zatrzymanie wszystkich czterech podejrzanych o dokonanie gwałtu na Polce w Rimini komentował w „Minęła dwudziesta” Adam Szłapka z Nowoczesnej. – Lider tych dzikusów, którzy przybyli z Afryki do Europy, miał status uchodźcy. Trafiłby być może do Polski jako uchodźca – ripostował Adam Andruszkiewicz. – Każdego gwałciciela nazywam dzikusem – wyjaśnił na prośbę rozmówcy poseł Kukiz ‘15.",,,
"Czarzasty: SLD nie realizował obietnic, bo zawsze miał prymat pragmatyzmu nad wartościami","– SLD miał prymat pragmatyzmu nad wartościami. Za to też dostawaliśmy po łapach, bo nie realizowaliśmy rzeczy, które obiecaliśmy – wyznał szef Sojuszu Lewicy Demokratycznej Włodzimierz Czarzasty. W TOK FM zasugerował, że władze Koalicji Obywatelskiej nie „umieją rozmawiać” i starają się narzucić swoją wolę pozostałym opozycyjnym siłom.","Odnosząc się do motywowanego pragmatyzmem braku realizacji obietnic, Czarzasty starał się zapewnić, że „to było”.– Już przeprosiliśmy, klęskę żeśmy ponieśli, wróciliśmy razem w otoczeniu innych partii – podkreślał.  Odnosząc się do propozycji powołania Bogdana Borusewicza z Koalicji Obywatelskiej na marszałka Senatu, lider SLD skrytykował formę komunikowania tej propozycji.  – Dlaczego o tym, że pan jeden albo drugi ma być marszałkiem Senatu, ja mam słyszeć z telewizji? Niedawno słyszałem propozycję, żeby pani Kidawa-Błońska została premierką. Z tego, co pamiętam, 130 mandatami premiera się nie wybiera – ironizował. Czarzasty zastrzegł, że w kwestii tego, kto ostatecznie będzie marszałkiem Izby Wyższej, „nie mówi nie”.",,
"„Prezydent zachował się bardzo godnie. Pokazał, że Polska jest suwerennym państwem”","– Pan prezydent stanął na wysokości zadania i zachował się bardzo godnie. Pokazał, że Polska jest suwerennym państwem – tak minister sprawiedliwości Zbigniew Ziobro skomentował w TVP Info decyzję Andrzeja Dudy o podpisaniu ustaw o Sądzie Najwyższym i KRS.","Zdaniem ministra sprawiedliwości Polska „nie jest chłopcem na posyłki” i należy się nam szacunek. – Jesteśmy jednym z największych państw Unii Europejskich, nie damy się traktować jak państwo wasalne. Mamy swoje zasady, chcemy respektować zasady Unii, ale nie pozwolimy, żeby ktoś nam narzucał swoje polityczne przekonania i interesy – mówił na antenie TVP Info Zbigniew ZiobroWedług prokuratora generalnego decyzja o wprowadzeniu artykułu 7, to decyzja jedynie polityczna i jest na to dużo argumentów. –Jestem spokojny o dalszy los procedur. Polska będzie silna tylko wtedy, gdy będzie silna wewnętrznie, będzie miała sprawne sądownictwo. Będziemy szanowani, kiedy będziemy potrafili bronić swoich interesów – tłumaczył Ziobro.",,
Dreamliner w barwach PLL LOT wylądował już w Singapurze,Pierwszy samolot Polskich Linii Lotniczych LOT wylądował w Singapurze. Boeing 787 w barwach narodowego przewoźnika wylądował na lotnisku Changi 16 maja po godz. 17 czasu lokalnego.,"Z danych przewoźnika wynika, że blisko połowę pasażerów inauguracyjnego rejsu stanowili ci, którzy dojechali do Warszawy z innych miast w Polsce i Europie. Wśród nich byli Czesi, Francuzi, Holendrzy, Niemcy i przedstawiciele innych krajów. Są to tak zwani pasażerowie dowozowi, którzy wcześniej korzystają z połączeń lokalnych, by z Warszawy wybrać się w dalszą podróż. Na lotnisku w Singapurze odbyło się uroczyste powitanie pasażerów pierwszego rejsu z Warszawy. Reprezentujący port Lee Seow Hiang przypomniał, że w przeszłości polski przewoźnik latał do Singapuru, ale na zupełnie innych zasadach. 30 lat temu istniało połączenie z Warszawy obsługiwane przez PLL LOT. Jednak nie był to bezpośredni rejs. Konieczne było międzylądowanie ze względu na to, że obsługiwały je maszyny starszego typu - Boeingi 767 oraz samoloty Ił 62. Zarząd PLL LOT liczy na to, że do Singapuru będą latać pasażerowie zarówno w celach turystycznych, jak i biznesowych. Wiceprezes zarządu Michał Fijoł wyraził nadzieję, że będzie to jeden z najpopularniejszych kierunków z Warszawy. Dodał, że Singapur jest bardzo ciekawym miejscem do zwiedzania, ale także wygodnym portem przesiadkowym dla pasażerów, którzy lecą do Australii, Nowej Zelandii czy państw południowej Azji. Jak podkreślił wiceprezes, ze względu na liczną Polonię australijską nowe połączenie powinno się cieszyć zainteresowaniem. Do czerwca LOT zaplanował trzy rejsy tygodniowo na trasie Warszawa - Singapur. W sezonie wakacyjnym w rozkładzie pojawi się jeszcze jeden dodatkowy rejs.Od początku 2016 r. polski przewoźnik uruchomił kilkadziesiąt nowych połączeń, między innymi do Japonii, Korei Południowej, Los Angeles w Stanach Zjednoczonych oraz do Tel Awiwu w Izraelu.",,
Kosmiczna armia USA na Księżycu. Trump ma plan misji robotów,– Kraj wraca na Srebrny Glob. Utworzy armię kosmiczną do obrony kraju i jej interesów w kosmosie – powiedział prezydent Danald Trump na spotkaniu  Narodowej Rady ds. Przestrzeni Kosmicznej.,"Stany Zjednoczone chcą już w przyszłym roku wysłać na naturalnego satelitę Ziemi misje, w których udział wezmą zaawansowane roboty. Rząd USA chce w tej kwestii współpracować z prywatnymi firmami. Chodzi o SpaceX, Boeinga czy Blue Origin. Na początek Amerykanie zaczną wysyłać swoje kapsuły załogowe na Międzynarodową Stację Kosmiczną, później zaczną się loty wokół Księżyca, budowa Księżycowego Portu Kosmicznego, aż w końcu dojdzie do ponownego lądowania. Donald Trump i administracja mówi jednogłośnie, że to „USA, a nie Chiny, będą największą potęgą w kosmosie. Prawdopodobnie to właśnie prywatne firmy, jak SpaceX czy Blue Origin, pierwsze wyślą ludzi na Księżyc, a NASA dostarczy im odpowiednie ku temu technologie”. Najważniejsze dla rządu jest to, że dokonają tego Amerykanie.",,
Premier Johnson zakazał ministrom udziału w forum w Davos,"Brytyjski premier Boris Johnson zakazał swoim ministrom udziału w Światowym Forum Ekonomicznym w Davos. W styczniu, jak co roku, w szwajcarskim kurorcie zbierze się światowa elita finansowa.","Po zwycięstwie w wyborach do Izby Gmin Johnson kilkakrotnie deklarował, że będzie kierował „rządem ludowym”, a jego priorytetem jest odpłacenie za zaufanie, które okazali jego Partii Konserwatywnej wyborcy z przemysłowych okręgów północnej i środkowej Anglii, którzy dotychczas zazwyczaj głosowali na Partię Pracy.Elementem spłacania tego zaufania ma być szybkie dokończenie brexitu, który był istotnym czynnikiem w zmianie preferencji partyjnych przez tych wyborców. – Nasza uwaga skupia się na wypełnianiu obietnic złożonych ludziom, a nie na piciu szampana z miliarderami – mówi cytowane przez Reutera źródło.Podobną decyzję, zakazującą wyższym członkom swojej administracji uczestnictwa w spotkaniu w Davos, wydał krótko po objęciu urzędu w 2017 r. prezydent USA Donald Trump. Jednak już rok później sam pojechał do Davos.Odbywające się od 1971 r. w szwajcarskim kurorcie narciarskim Światowe Forum Ekonomiczne co roku gromadzi polityków, liderów biznesu i celebrytów. W 2020 r. odbędzie się ono w dniach 21-24 stycznia.",,
Nieformalne spotkanie prezydenta z sekretarzem generalnym ONZ,Prezydent Andrzej Duda i sekretarz generalny ONZ Antonio Guterres spotkali się w niedzielę w prezydenckiej rezydencji na Zamku w Wiśle na nieformalnych rozmowach dotyczących polityki klimatycznej i międzynarodowej – poinformował szef gabinetu prezydenta Krzysztof Szczerski.,"Guterres przyjechał do Polski w związku z rozpoczynającym się oficjalnie w poniedziałek szczytem klimatycznym ONZ COP24, który odbywa się w Katowicach.  Konferencja COP24 – 24. Sesja Konferencji Stron Ramowej Konwencji Narodów Zjednoczonych w sprawie zmian klimatu to największe światowe forum, którego celem jest wypracowanie wspólnej polityki na rzecz przeciwdziałania zmianom klimatu.  Głównym celem tegorocznej konferencji jest ustalenie szczegółowych zasad wdrażania Porozumienia Paryskiego z 2015 r. oraz podsumowanie skuteczności dotychczasowych działań podjętych w ramach tzw. Dialogu Talanoa.",,
Pompeo: pełne zrozumienie dla Polski wobec nieprzyjaznych wypowiedzi Izraelczyków,"Sekretarz Stanu USA Mike Pompeo w rozmowie telefonicznej z szefem polskiej dyplomacji Jackiem Czaputowiczem, wyraził pełne zrozumienie dla negatywnego stanowiska Polski wobec nieprzyjaznych wypowiedzi strony izraelskiej. Pompeo potwierdził także, że w najbliższym czasie Stany Zjednoczone przedstawią Polsce konkretne propozycje dotyczące obecności wojskowej.","Szefowie dyplomacji Polski i Stanów Zjednoczonych, Jacek Czaputowicz i Mike Pompeo, podsumowali w rozmowie telefonicznej stan relacji polsko-amerykańskich i wielostronnych. Jacek Czaputowicz podziękował amerykańskiemu rozmówcy za reakcję ambasador Georgette Mosbacher na antypolską wypowiedź szefa izraelskiego MSZ.  Szefowa poselstwa USA w Polsce oświadczyła we wtorek, że „między bliskimi sojusznikami, takimi jak Polska i Izrael, nie ma miejsca na takie obraźliwe komentarze, jak wypowiedź izraelskiego ministra spraw zagranicznych Israela Katza”. Następnego dnia ambasador oceniła, że Katz powinien przeprosić za swoje słowa. P.o. szefa izraelskiego MSZ krótko po zakończeniu szczytu poświęconego budowaniu pokoju i bezpieczeństwa na Bliskim Wschodzie, jaki odbył się w Warszawie, oskarżył Polaków o kolaborację z, jak się wyraził, „nazistami” i „w imieniu wszystkich Żydów i wszystkich obywateli Izraela” zapowiedział: „nie przebaczymy”. Sekretarz Stanu USA podziękował także za doskonałą – jak powiedział – współpracę w przygotowaniu merytorycznym i organizacyjnym warszawskiej konferencji bliskowschodniej.  Obaj rozmówcy omówili kwestie związane z realizacją ustaleń konferencji w ramach tak zwanego Procesu Warszawskiego, w tym perspektywę powołania grup roboczych zajmujących się tematami wskazanymi podczas spotkania.  Nawiązali też do idei współpracy – w ramach Procesu –  polskich i amerykańskich instytucji badawczych. Współpracy ukierunkowanej na wsparcie międzynarodowej debaty w sprawach bliskowschodnich. Ministrowie wyrazili ponadto satysfakcję z intensywności współpracy w sprawie wzmocnienia obecności amerykańskiej w Polsce. Sekretarz Pompeo potwierdził, że w najbliższym czasie Stany Zjednoczone przedstawią Polsce konkretne propozycje dotyczące obecności wojskowej. Wcześniej w wywiadzie dla jednego z portali ambasador Mosbacher informowała, że takie propozycje USA przedstawią w ciągu dwóch do trzech miesięcy.",,
Prezydent Duda dla izraelskiego dziennika: Holokaust to część naszej narodowej pamięci,"Holokaust był wymierzony w naród żydowski, którego część należała do narodu polskiego, dlatego uważamy Zagładę za element naszej narodowej pamięci – powiedział prezydent Andrzej Duda w opublikowanym w niedzielę wywiadzie dla dziennika „Israel Hayom”.","Rozmowa z polskim prezydentem ukazała się na łamach największego izraelskiego dziennika w 80. rocznicę wybuchu drugiej wojny światowej. Duda 1 września 1939 roku nazwał „jednym z najsmutniejszych i najtragiczniejszych dni w historii świata”. Przypomniał, że w konflikcie zginęło 6 mln polskich obywateli, w tym 3 mln Żydów, a także że po wojnie Polska dostała się do strefy wpływów ZSRR i „przez kolejne 40 lat nie była suwerennym państwem”. – Do dziś jesteśmy świadkami negatywnych skutków drugiej wojny światowej, zarówno pod względem społecznym, jak i gospodarczym – ocenił. Jak dodał, „nadal nie jesteśmy tak zamożni jak mieszkańcy Niemiec, Francji czy reszty Europy, (...) nadal próbujemy nadrobić utracony czas i zasoby”. Ten stan rzeczy prezydent wskazał jako przyczynę emigrowania młodych Polaków za granicę „w poszukiwaniu pracy i lepszego życia”. Przypomniał też, że wojna rozbiła polskie społeczeństwo, przez co „wielu utalentowanych i inteligentnych” Polaków opuściło kraj i nigdy już nie wróciło. Zapytany, co chciałby przekazać młodym Izraelczykom o polskim doświadczeniu drugiej wojny, Duda zaprosił ich przede wszystkim do odwiedzenia Muzeum Historii Żydów Polskich POLIN. – Chciałbym, by Izraelczycy pamiętali, że przed tymi sześcioma tragicznymi latami (wojny) Żydzi i Polacy pokojowo współistnieli przez 1000 lat wspólnej historii, należeli do jednego narodu. Kultura żydowska była częścią polskiej. (...) Wielu Żydów w Polsce znalazło miejsce do życia w pokoju – zaznaczył polski prezydent. Duda zaznaczył, że wizyta w Auschwitz to obowiązkowy punkt w programie nauczania polskich szkół oraz że uczniowie często odwiedzają też Muzeum POLIN. Ponadto – wskazał – państwo polskie „opiekuje się miejscami, w których Holokaust miał miejsce, i przeznacza znaczące sumy na ich utrzymanie”. W ocenie polskiego prezydenta przykład Ukrainy pokazuje, że ryzyko wybuchu kolejnej wojny istnieje zawsze. Jako rozwiązanie wskazał „dwutorowe podejście”. – Po pierwsze, powinniśmy spróbować stworzyć warunki gospodarcze zapewniające dobrobyt wszystkim, tak by nikt nie chciał rozpętywać wojny; po drugie, gdy ktoś zacznie zachowywać się w sposób agresywny, społeczność międzynarodowa musi reagować szybko i zdecydowanie – powiedział, dodając, że „właśnie takiego podejścia zabrakło przed drugą wojną światową”. W odniesieniu do kwestii odpowiedzialności ZSRR za wybuch wojny, oświadczył, że „Związek Radziecki był wtedy sojusznikiem Niemiec, który zaatakował Polskę i dokonał na nią inwazji”. – Nie mam wątpliwości, że bez paktu Ribbentrop-Mołotow (...) Niemcy zastanowiliby się dwa razy i baliby się napadać na Polskę. Pakt był jedną z głównych przyczyn wojny – ocenił. Pytany o nierozwiązane kwestie między Polską a Niemcami, Duda odpowiedział, że „w świetle straszliwych zniszczeń z czasów wojny (...) nie zaskakuje, że wielu Polaków nadal ma poczucie, że nie otrzymało rekompensaty, jako społeczeństwo i jako jednostki”. – Ludzie nadal uważają reparacje za sprawę otwartą. To temat, który powinno się przedyskutować, i ta dyskusja odbywa się na poziomie polskiego parlamentu – podkreślił. – Nie otrzymaliśmy żadnego odszkodowania ani reperacji od tych, którzy rozpętali wojnę i zniszczyli Polskę. To powinien być punkt wyjścia całej tej dyskusji. Nie my rozpętaliśmy drugą wojnę światową. Byliśmy ofiarami (...) nigdy nie kolaborowaliśmy z niemieckimi nazistami ani z Sowietami w żaden zinstytucjonalizowany sposób – powiedział Duda. Dodał, że „jeśli chodzi o mienie”, to w Polsce po 1990 roku „proces zwracania odebranego bezprawnie mienia został rozpoczęty i jest kontynuowany”, a „sprawa ta dotyczy wszystkich tych, którzy utracili mienie, niezależnie od ich narodowości”. Duda podkreślił, że dla Polski ważne jest wspólne ze stroną izraelską czczenie pamięci ofiar Holokaustu, ponieważ „Holokaust był wymierzony w naród żydowski, a część tego narodu należała do naszej społeczności narodowej”. – Z tego powodu uważamy (Holokaust) za część naszej pamięci narodowej – powiedział. Dodał, że gdyby w 1939 roku Francja i Wielka Brytania zaatakowały III Rzeszę w reakcji na jej atak na Polskę, „druga wojna światowa szybko by się zakończyła i Niemcy musieliby bronić własnych terytoriów”. – Gdyby tak się stało, dziś nie mówilibyśmy o „drugiej wojnie światowej”, ale o „wojnie polsko-niemieckiej” – ocenił. – To tragiczna lekcja, pokazująca znaczenie sojuszniczej współpracy – powiedział Duda, dodając, że wiąże się to z NATO i polskim członkostwem w tej organizacji oraz z artykułem 5. Traktatu Północnoatlantyckiego (o kolektywnej obronie zaatakowanego sojusznika). – Zawsze to podkreślamy: nie wystarczy deklarowanie pewnych działań, (za deklaracjami) muszą iść czyny – zaznaczył Andrzej Duda.",,
„Te ataki są niebywałe”. Kościół na Węgrzech zabrał głos nt. sporu w Polsce,"Przewodniczący Konferencji Episkopatu Węgier, bp András Veres, wyraził poparcie dla metropolity krakowskiego abp. Marka Jędraszewskiego, w liście skierowanym do przewodniczącego KEP abp. Stanisława Gądeckiego.","W liście węgierski biskup wyraził solidarność i braterskie wsparcie episkopatu Węgier.„Wiemy z naszej historii, że wytrwanie w nauczaniu naszej wiary wielokrotnie wywoływało gniew innych. Tym niemniej obserwujemy ze zdumieniem ostatnie niesłuszne ataki, ponieważ wyraziliście jedynie nauczanie Kościoła katolickiego w obliczu zjawiska naszych czasów” – napisał przewodniczący Episkopatu Węgier. Dalej czytamy: „Szokujące jest to, że ci, którzy domagają się akceptacji swoich przekonań, jednocześnie odmawiają prawa do wypowiadania się wam i tym, którzy mają odmienne zdanie w danej sprawie”. „Ponieważ ataki te są niebywałe, pragniemy również i my wyrazić za pomocą tego listu naszą solidarność i nasze braterskie wsparcie” – dodał węgierski biskup.  List ze Słowacji  Wcześniej, również we wtorek, list z poparciem dla abp. Jędraszewskiego skierował przewodniczący Konferencji Episkopatu Słowacji Stanislav Zvolenský. Metropolita krakowski jest atakowany przez środowiska lewicowo-liberalne i LGBT za słowa o „tęczowej zarazie”, które wypowiedział 1 sierpnia, w 75. rocznicę wybuchu Powstania Warszawskiego. – Trzeba było długo na nią czekać (...). Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa – powiedział. Duchownego krytykują środowiska popierające ideologię LGBT. Lider Wiosny Robert Biedroń w liście do papieża Franciszka nawiązał do słów abp. Jędraszewskiego i poprosił go o „reakcję, która zmieni nienajlepsze dzisiaj oblicze polskiego Kościoła”. Ośrodek Monitorowania Zachowań Rasistowskich i Ksenofobicznych złożył do krakowskiej prokuratury zawiadomienie o podejrzeniu popełnienia przestępstwa. Natomiast wyrazy solidarności z arcybiskupem wyraziły środowiska katolickie, m.in. przewodniczący Konferencji Episkopatu Polski abp Stanisław Gądecki i prymas Czech kard. Dominik Duka, środowiska prawicowe, Światowy Związek Żołnierzy AK.",,
"„Duch IV RP pojawił się na sali sejmowej”. „Ziobro uniknie odpowiedzialności politycznej, ale nie karnej”","– Dzisiejszy dzień to jest dzień powrotu IV RP – tak odrzucenie przez Sejm wniosku o postawienie Zbigniewa Ziobry przed Trybunałem Stanu skomentował Leszek Miller, szef SLD. Robert Kropiwnicki z PO stwierdził natomiast, że zebrany materiał dowodowy zostanie przekazany do prokuratury.","W piątek odbyło się głosowanie nad postawieniem przed Trybunałem Stanu byłego ministra sprawiedliwości Zbigniewa Ziobry. Wniosek został odrzucony. „Za” głosowało 271 posłów, tymczasem większość konstytucyjna wynosi 276 głosów. Zabrakło więc pięciu głosów. „To czarny dzień w historii polskiego Sejmu”Leszek Miller z SLD stwierdził, że to co się stało na sali sejmowej, to powrót do IV RP. – Niestety to, że pan Ziobro nie stanie przed Trybunałem Stanu, to wynik absencji części posłów PO, PSL–u, a także klubu SLD. Bardzo żałuję, że tak się stało. Dopominaliśmy się sprawiedliwości w imieniu wszystkich ofiar Zbigniewa Ziobry, przede wszystkim Barbary Blidy, która nie żyje, a mogła żyć – mówił.Dodał, że to czarny dzień w historii polskiego Sejmu i zapowiedź najgorszych praktyk. – To potwierdza moją opinię, że duch IV RP pojawił się na sali sejmowej. Jeśli obywatele RP oddadzą głosy na tego ducha, to się zmaterializuje – stwierdził.                                                teraz odtwarzane„Źle się stało” „Materiał przekażemy do prokuratury”Premier Ewa Kopacz, której nie było na głosowaniu w Sejmie, również zabrała głos w tej sprawie. Uznała, że to czy Zbigniew Ziobro stanie, czy nie przed Trybunałem Stanu to rzecz wtórna. – Źle się stało, powinien odpowiedzieć za to, co się działo podczas jego ministrowania. Jeśli nie stanie przed Trybunałem, to niech go życie i los zweryfikuje – powiedziała. Dodała, że ostrzega obywateli i wyborców przed takimi ludźmi, którzy popełniając błędy nie wyciągają z nich wniosków, a na takich wyglądają właśnie ludzie PiS–u. Uznała, że mogą być oni zagrożeniem dla demokracji.Robert Kropiwnicki z PO, szef Komisji Odpowiedzialności Konstytucyjnej, która zajmowała się wnioskiem ws. Ziobry, ubolewał, że w głosowaniu zabrakło pięciu głosów. – Może Zbigniew Ziobro uniknie odpowiedzialności politycznej, ale nie karnej. Cały materiał zgromadzony przekażemy do prokuratury jako dowód o możliwości popełnienia przestępstwa urzędniczego, przekroczenia uprawnień. Myślę, że ten materiał jest szeroki i mocno opracowany – powiedział. Leszek Miller będzie w piątek gościem programu „Dziś wieczorem” w TVP Info. Początek rozmowy o godz. 29.55. teraz odtwarzane„Materiał przekażemy do prokuratury”",,
Miller: Rzeczniczka SLD obciąża listy. Żukowska: Jestem jego osobistym wrogiem,"Z panią rzecznik SLD Anną Żukowską dzieje się coś złego. Bardzo żałuję, że jest na liście Lewicy, dla której jest obciążeniem – powiedział Leszek Miller w TVN. W rozmowie z portalem tvp.info Żukowska zapewnia, że nie zamierza zrezygnować z kandydowania do parlamentu. – Nie jest tajemnicą, że jestem osobistym wrogiem Leszka Millera – mówi.","W piątkowym programie TVP Info Żukowska powiedziała, że jeśli rzeczywiście Donald Tusk i Ewa Kopacz wiedzieli o lukach w VAT i nie przeprowadzili działań, to jest to powód do postawienia ich przed Trybunałem Stanu.W sobotę na Twitterze Żukowska przeprosiła za takie  stwierdzenie. „Słowo przepraszam powinno padać wtedy, kiedy jest konieczne, a jest konieczne. Moją głupotą było użycie trybu warunkowego i stawianie hipotez co do możliwości rzetelnego ustalenia prawdy, które wszak pod rządami PiS nie może być realne” – napisała na Twitterze rzeczniczka SLD.Jej wpis skomentował lider tego ugrupowania Włodzimierz Czarzasty. „Umiemy powiedzieć głupotę. Umiemy przeprosić. Jak to ludzie” – napisał.Do słów Żukowskiej odniósł się w były premier Leszek Miller. – Z panią rzecznik dzieje się coś złego. Tym bardziej że ona nie tylko to powiedziała, ale potem jakby uwierzytelniła działanie komisji śledczej, mówiąc że ona wierzy w działanie tej komisji – powiedział w TVN.– Nie można powiedzieć większego głupstwa i nie można wyrządzić większej szkody w tym okresie kampanii wyborczej. Nie dziwię się zatem, jak słyszę, że są żądania, aby pani Żukowska wycofała się z kandydowania, bo jest obciążeniem dla całej tej listy. Niech robi, co chce, natomiast bardzo żałuję, że pani Żukowska jest na liście, a pani Jaruzelskiej nie ma – wskazał.",,
FSB: Ukraina próbowała zbrojnie wtargnąć na Krym. Kijów zaprzecza,"Rosyjska Federalna Służba Bezpieczeństwa oskarżyła w środę Ukrainę o zbrojne wtargnięcie na Krym i zabicie dwóch Rosjan: żołnierza oraz jej pracownika. Głos w sprawie zabrał Władimir Putin. Prezydent Rosji oskarżył Kijów o to, że wybiera rozwiązania terrorystyczne zamiast pokojowych. Prezydent Ukrainy Petro Poroszenko zaprzeczył doniesieniom i ocenił, że wypowiedzi strony rosyjskiej to fantazje i cyniczny pretekst do dalszych militarnych gróźb wobec Kijowa.","Zdaniem FSB do działań zbrojnych doszło w ostatni weekend. Oprócz prób wtargnięcia na okupowany Krym rosyjska służba bezpieczeństwa obwinia Ukrainę o przygotowywanie zamachów na półwyspie. Twierdzi także, że zlikwidowała tam siatkę ukraińskich agentów i aresztowała ukraińskiego pracownika wywiadu.  Szef Rady Bezpieczeństwa Narodowego i Obrony Ukrainy Ołeksandr Turczynow nazwał oskarżenia Rosjan kłamliwymi i histerycznymi. Ocenił, że są elementem wojny hybrydowej prowadzonej przez Moskwę.  Z kolei ukraiński minister obrony narodowej Stepan Połtorak informacje Rosji określił jako prowokację.",,
Robert i Anna Lewandowscy zachwycili na czerwonym dywanie [ZDJĘCIA],"On – wybitny piłkarz, jeden z najlepszych na świecie. Ona – uznana trenerka, dietetyczka, osobowość medialna. Jedno z najbardziej zapracowanych małżeństw w Polsce nieczęsto pozwala sobie na wspólne wyjścia. Gala „Złotej Piłki” to jedna z niewielu okazji, by Robert i Anna Lewandowscy zaprezentowali się światu w strojach wieczorowych. A szkoda, bo – jak zwykle – wypadli wspaniale.","Oczy wszystkich kamer skierowane na nich. Robert w gustownym garniturze, z czarną muszką, u wielu szybko wzbudził skojarzenia z innym symbolem elegancji – Agentem 007. Zamiast licencji na zabijanie, napastnik Bayernu specjalizuje się jednak oczywiście w strzelaniu goli. Tylko w tym roku zdobył ich przecież ponad 50...center> ",,
"„Zapewnić Ukrainie demokratyczną przyszłość""",–  UE musi pomóc  Ukrainie w utrzymaniu integralności terytorialnej i na drodze do demokracji – mówią wysłannicy PE na Ukrainę: b. prezydent Aleksander Kwaśniewski i b. szef PE Pat Cox. Przestrzegają też Ukraińców przed odwetem na byłych przedstawicielach władz.,"Zdaniem Kwaśniewskiego i Coksa, by nie zawieść oczekiwać Ukraińców, dla nowych władznajważniejsza będzie skuteczna walka z korupcją i „kumoterstwem"", które „zatruwa ukraińskąpolitykę"", a także reforma wymiaru sprawiedliwości i ordynacji wyborczej, by zapewnić Ukrainie „wpełni demokratyczną przyszłość"".Wysłannicy PE na Ukrainę podkreślili też, że wspólnota międzynarodowa, a w szczególności UE,musi teraz wspierać Ukrainę, by zachowała ona integralność terytorialną oraz po to, by ułatwić jejdrogę do „większej demokracji, sprawiedliwości i dobrobytu"". Ponadto w ich ocenie UE powinnazaangażować się w „pozytywny i konstruktywny"" dialog z Rosją na temat stosunków z Ukrainą.Jak podkreślili Kwaśniewski i Cox, Ukraina przeżywa obecnie największe zmiany w swojejwspółczesnej historii. „Wielkie przemiany polityczne zachodzące na Ukrainie są rezultatem wielkiejmobilizacji jej obywateli, którzy walczą o lepszą przyszłość, bardziej demokratyczną i europejskąUkrainę"" – zaznaczyli. Jednak odbywa się to wielkim kosztem – wskazali.„Zbyt wielu ludzi zostało zabitych, ponieważ poprzednia władza nie chciała słuchać nawoływańobywateli o zmianę. Wymierzenie sprawiedliwości jest konieczne"", ale „zemsta byłaby powtórzeniembłędów z przeszłości"" – napisali Kwaśniewski i Cox w oświadczeniu rozpowszechnionym wponiedziałek przez Parlament Europejski. Wysłannicy PE złożyli kondolencje krewnymdemonstrantów, którzy zginęli na Ukrainie w ostatnich tygodniach.Kwaśniewski i Cox rozpoczęli misję na Ukrainie z ramienia PE w czerwcu 2012 roku. Głównym celemmisji było monitorowanie procesu b. premier Julii Tymoszenko i innych opozycjonistów. Choć wlistopadzie zeszłego roku Ukraina wstrzymała przygotowania do podpisania umowy stowarzyszeniowejz UE, wysłannicy PE pozostali w gotowości, aby w razie potrzeby wznowić misję.W sobotę, po trwających od listopada antyrządowych protestach i zamieszkach, parlament Ukrainyodsunął od władzy prezydenta Wiktora Janukowycza. Nowe wybory wyznaczono na 25 maja.",,
"Trump: Macron sugeruje budowę własnej armii, chroniącej przed USA, Chinami i Rosją","„Emmanuel Macron sugeruje budowę własnej armii, by chronić Europę przed USA, Chinami i Rosją. Ale to Niemcy byli uczestnikami pierwszej i drugiej wojny światowej. Jak to skończyło się dla Francji? Zaczynali uczyć się niemieckiego w Paryżu, zanim przyszły USA. Płaćcie za NATO lub nie!” – napisał prezydent USA Donald Trump.","Prezydent Francji Emmanuel Macron wraz z prezydentem USA Donaldem Trumpem, prezydentem Federacji Rosyjskiej Władimirem Putinem i kanclerzem Niemiec Angelą Merkel spotkali się w weekend w Paryżu, by oddać hołd ofiarom pierwszej wojny światowej.Przed spotkaniem Marcon w wywiadzie dla telewizji CNN powiedział, że nie chce, by celem zwiększania budżetu obronnego państw UE było kupowanie broni od USA czy innych krajów. – Jeśli mamy zwiększać budżet, to po to, by rosła nasza autonomia – dodał wówczas.Jeszcze przed sobotnim spotkaniem przywódcy zgodzili się co do potrzeby sprawiedliwego „podziału obciążenia” Europy na rzecz NATO. – Oczywiście mam zamiar podzielić się z prezydentem Trumpem propozycjami dotyczącymi strategicznych zdolności obronnych Europy i przyjęciem przez nią większych obciążeń wobec NATO – podkreślił Macron przed rozmowami w Pałacu Elizejskim.Wcześniej, w piątek, prezydent Trump określił jako bardzo obraźliwą wypowiedź prezydenta Francji. „Prezydent Macron właśnie zasugerował, że Europa powinna stworzyć własną armię, aby chronić się przed Stanami Zjednoczonymi, Chinami i Rosją. Bardzo obraźliwe (...)” – napisał Trump na Twitterze, gdy prezydencki samolot Air Force One lądował na paryskim lotnisku Orly. Po powrocie z wizyty we Francji, prezydent USA postanowił kolejny raz wyrazić swoje niezadowolenie wobec stanowiska prezydenta Francji. We wtorek rano w serii postów na portalu społecznościowym Twitter, Trump po raz kolejny skrytykował stanowisko Macrona wobec obronności. Prezydent USA napisał również, że Macron jest bardzo niepopularny oraz że francuskie praktyki handlowe Francji były niesprawiedliwe, a gospodarka kraju była w zastoju.",,
Papież przekazał na sprzedaż kolejne prezenty i pamiątki z podróży,"Sombrero, wieczne pióra, kask motocyklowy, ponczo – takie otrzymane prezenty wystawił na sprzedaż papież Franciszek. Cały dochód  zostanie przekazany na działalność dobroczynną. Podarki wraz z ceną minimalną można oglądać w sklepie w Watykanie.","Watykańskie magazyny pełne są darów przywożonych papieżowi przez szefów państw i rządów oraz pamiątek z podróży. Ich kolejna partia trafiła właśnie do sprzedaży – podobnie jak to miało miejsce na początku 2015 roku. Wystawiono je w gablotach sklepu, odwiedzanego głównie przez pracowników i mieszkańców Watykanu oraz osoby upoważnione do robienia w nim zakupów. Na umieszczonych obok każdego przedmiotu karteczkach jest informacja, jaką minimalną cenę należy zaoferować.",,
Powstanie ministerstwo skarbu. Karczewski podał nazwisko jego szefa,"W nowym rządzie powstanie ministerstwo skarbu – poinformował marszałek Senatu Stanisław Karczewski, pytany o ustalenia, które zapadły na spotkaniu kierownictwa Zjednoczonej Prawicy. Wskazał, że kierować nim będzie Jacek Sasin, który w Trójce wypowiedział się na temat modelu zarządzania resortem skarbu państwa.","O tym, że struktura nowego rządu została już ustalona powiedział wicerzecznik PiS Radosław Fogiel. Pytany w TVN24, jaka będzie struktura nowego rządu, marszałek Senatu Stanisław Karczewski odparł, że będzie ona nieznacznie zmieniona i usprawniona. Podkreślał, że nie będą to zmiany rewolucyjne.  Dopytywany, czy będzie ministerstwo skarbu i Jacek Sasin stanie na jego czele, Karczewski odpowiedział: to możemy dzisiaj powiedzieć. Podkreślił jednak, że o wszystkich zmianach w rządzie poinformuje premier Mateusz Morawiecki.  Karczewski zaprzeczył też, że minister sprawiedliwości Zbigniew Ziobro zostanie wicepremierem. – Minister Ziobro nigdy nie mówił o tym, że chce być wicepremierem, nie było o tym mowy – zaznaczył.Padło też pytanie o kształt przyszłego Senatu. Karczewski przyznał, że wszystko wskazuje na to, że będzie kandydatem PiS na marszałka Senatu. Podkreślił jednak, że nie ma pewności, iż nim zostanie.",,
Unia dalej wspiera Iran. USA: To pieniądze na zabójstwa w Europie,"Decyzja Unii Europejskiej o przyznaniu Iranowi 20,7 mln dolarów (18 mln euro) pomocy rozwojowej daje „niewłaściwe przesłanie w niewłaściwym momencie” – przekonywał wysoki rangą urzędnik administracji USA. – Więcej pieniędzy w rękach ajatollaha oznacza więcej pieniędzy na przeprowadzanie zabójstw w europejskich krajach - stwierdził.","– Pomoc zagraniczna od europejskich podatników utrwala zdolność reżimu do zaniedbywania potrzeb swoich obywateli i tłumi sensowne zmiany strategii – powiedział w oświadczeniu Brian Hook specjalny przedstawiciel USA ds. Iranu. Dodał, że poprzez tę decyzję „wysłano niewłaściwą wiadomość w nieodpowiednim momencie”.KE poinformowała w czwartek o przeznaczeniu pierwszego pakietu środków – 18 mln euro – na projekty, które mają wesprzeć rozwój społeczno-gospodarczy Iranu. Środki te mają pomóc skompensować wpływ amerykańskich sankcji nałożonych na Teheran, z którymi UE się nie zgadza.„Od czasu odnowienia stosunków między UE a Iranem, dzięki porozumieniu nuklearnemu, w wielu sektorach rozwinęła się współpraca. Zobowiązujemy się ją podtrzymywać, a ten nowy pakiet ma pogłębiać stosunki gospodarcze i sektorowe w obszarach, które przynoszą bezpośrednie korzyści naszym obywatelom” – stwierdziła w oświadczeniu szefowa unijnej dyplomacji Federica Mogherini.Czwartkowa decyzja wpisuje się w szersze unijne działania, których celem jest utrzymanie Teheranu w porozumieniu nuklearnym, mimo decyzji prezydenta USA Donalda Trumpa o wyjściu jego kraju z układu podpisanego w 2015 roku z sześcioma mocarstwami (USA, Rosja, Chiny, Francja, Wielka Brytania i Niemcy). 8 sierpnia weszły w życie amerykańskie sankcje, dotyczące m.in. sektora motoryzacyjnego, dostępu do amerykańskiej waluty oraz handlu metalami i węglem; 4 listopada mają zostać przywrócone restrykcje dotyczące m.in. sektora energetycznego Iranu i bankowości.",,
Ostał ci się jeno Stuhr [OPINIA],"Z konwencji Platformy po kilku dniach nie pamiętamy niczego, choć zapewne nieraz jeszcze wrócą do tej partii słowa Andrzeja Halickiego o pójściu śladami Hanny Gronkiewicz-Waltz. To PiS kolejny raz narzucił tematy publicznej debaty i nie ma znaczenia, czy czytaliśmy lub słyszeliśmy głosy krytyczne, czy afirmujące. Ważne, że propozycje, przedstawione na konwencji i nazwane „piątką Morawieckiego” stały się tematem rozmów na cały tydzień.","Największa partia opozycyjna zaistniała natomiast nie dzięki swojej imprezie i zapowiedziom koalicji z Nowoczesną, a dzięki aresztowaniu Stanisława Gawłowskiego, jej sekretarza generalnego.PiS najwyraźniej posłuchał apeli i narzekań swoich zwolenników. Konwencja to powrót do czasów, gdy partia rządząca była w stanie narzucić własną, ze społecznego punktu widzenia korzystną, narrację. Kolejne programy, mogące być mocnym wsparciem dla obywateli, dzieci, matek z rodzin wielodzietnych, wreszcie seniorów, wpisują się nie tylko w prospołeczny, dobrze służący tej ekipie wizerunek, trochę zdawało się zaniedbany od czasów zmiany premiera. To również, w dużym stopniu, inwestycja na przyszłość, w demografię i edukację. Tam, gdzie opozycja widzi tylko populizm i próbę kupienia głosów w kolejnych wyborach, mamy do czynienia z myśleniem państwotwórczym i bardzo długoterminowym. Na przeszkodzie stanąć może przede wszystkim zmiana władzy na taką, która zasięg rządowego wsparcia dla rodziny drastycznie zmniejszy. Tymczasem zapowiedzi likwidacji lub ograniczenia programu 500+ wskazują, że opozycja nadal uważa tę strategię za zagrożenie dla finansów państwa lub innych interesów politycznych i strategicznych, o których jednak się nie mówi. Krytycy koncentrują się na rzekomo fatalnych skutkach programu dla rynku pracy. Wzrost pozycji i wartości pracownika, który przestaje być skazany na fatalne zarobki i może negocjować lepsze warunki, lub poświęcić się wychowywaniu dzieci i rodzinie nie jest niestety dla wielu liberalnych ekspertów korzystną zmianą. Warto jednak zauważyć, że programowy pesymizm dotyczący gospodarki, przede wszystkim zaś braku środków na realizacje rządowych strategii uparcie nie znajduje pokrycia w rzeczywistości, również, gdy widziana jest ona przez pryzmat wskaźników ekonomicznych, prognoz i ratingów. Najszybszy od ośmiu lat wzrost gospodarczy kłóci się zapowiedziami „drugiej Grecji”, jakie pamiętamy sprzed dwóch lat. Coraz lepiej wyglądają prognozy wzrostu PKB dla Polski, dostarczane przez Międzynarodowy Fundusz Walutowy, ten zaś trudno podejrzewać o udział w domniemanej „propagandzie sukcesu” polskich władz. Nowe propozycje rządu nie sprowadzają się wyłącznie do rozdawnictwa, choć opinie na temat faktycznego znaczenia obniżki CIT i składek ZUS pozostają na razie sprzeczne i z ostateczną oceną skutków warto poczekać na praktyczną weryfikację. Warto jednak przypominać, że drobne ustępstwa w kwestiach fiskalnych pozostają wciąż tylko niewielką częścią wyborczych obietnic i w przypadku dalszej poprawy ogólnej sytuacji gospodarczej PiS powinien zdecydować się na podwyżkę kwoty wolnej od podatku i obniżkę głównej stawki VAT – zarówno dla dobra podatników i konsumentów, jak we własnym politycznym interesie. Nie można zapominać, że kwestia kwoty wolnej była jednym z gwoździ do trumny ekipy Ewy Kopacz, zwłaszcza wśród młodszych wyborców, aktywnych w mediach społecznościowych. Tak samo, jak trzeba, i to, jak najszybciej, uregulować kwestię rodziców dzieci niepełnosprawnych, tak, by nie skazywać ich na uciekanie się do wsparcia rozmaitych fałszywych politycznych przyjaciół. Porównanie reakcji władzy dziś i cztery lata temu, pozwala mieć nadzieję, że spotkanie protestujących z prezydentem to początek satysfakcjonującego rozwiązania problemu. Niekończona liczba analiz, publikacji i komentarzy, wskazujących, że środowisko elit III RP rząd dusz straciło w następstwie utraty słuchu społecznego, niesprawiedliwego podziału owoców transformacji i braku szacunku, czasem wręcz pogardy dla osób, które na transformacji skorzystały mniej lub straciły, okazała się niewystarczająca. Rządowe propozycje po raz kolejny zaowocowały falą pogardy wobec osób, nie wpisujących się w jedynie słuszny, skrajnie liberalny model sukcesu, tym razem niechęć skupiła się na rodzinach wielodzietnych. Opieka nad gromadką dzieci jest ciężką pracą, zaś jej posiadanie to większy wkład w PKB i system państwowego socjalu, niż praca na etacie. A jednak pomysł emerytury dla będących w takiej sytuacji kobiet wywołał jazgot, podobny do fali niechęci, jaka wezbrała wobec rodzin, które w poprzednie lato po raz pierwszy mogły pozwolić sobie na wakacje z dziećmi. Wszystko to jednak tylko kontra do propozycji PiS. Gdzie zaś własne propozycje?Zabrakło ich do tego stopnia, że nawet część przyjaznych Platformie i Nowoczesnych mediów nie kryła rozczarowania, z góry przewidując opisany wyżej rozwój sytuacji. Zapowiedź koalicji w wyborach samorządowych, główna treść opozycyjnej konwencji, nie jest de facto niczym nowym, wyborcy słyszą ją od dawna. Nie idzie jednak za tym na razie ani realne partnerstwo, ani harmonijna współpraca partyjnych dołów, które, choć z różnych powodów, nie muszą być zadowolone z tego małżeństwa z przymusu. Dla Platformy współpraca z partią Katarzyny Lubnauer oznacza przede wszystkim konieczność podzielenia się miejscami na listach, być może również rezygnacją z kilku prestiżowych foteli prezydentów miast, wszystko zaś w sytuacji, gdy partner na tyle już stracił społeczne poparcie, że sam w sobie nie musi już być zagrożeniem. Dla działaczy Nowoczesnej układ ten to groźba ostatecznej utraty tożsamości partii, która powstała, owszem, w opozycji do PiS, lecz również jako alternatywa dla Platformy. Co więcej, w momencie, w którym za sprawą aresztowania Stanisława Gawłowskiego społeczeństwo może przypomnieć sobie, jak wyglądała praktyka poprzednich rządów. Wbrew myśleniu życzeniowemu części opozycji Gawłowski nie będzie nową Beatą Sawicką, której problemy z prawem przekuto najpierw w społeczne współczucie, a później poczucie zagrożenia i, w efekcie, wyborczą porażkę PiS. Zresztą nie do twarzy byłoby mu ze łzami przed kamerą. Po ośmiu latach rządów Platformy społeczeństwu trudniej będzie już utożsamiać się z jej politykami, jeśli tymi zainteresuje się prokuratura, a obawy służb potwierdzą sądy. Hasło „Murem za…”, w którym co chwila zmieniają się nazwiska jej polityków, nie mają mocy porywania tłumów. Zostaną za to zapamiętane jako przykład krycia własnych kolegów i niechęci do rozliczeń, czy wyciągania politycznej odpowiedzialności wobec osób, powodujących straty wizerunkowe. Tylko z przyczyn praktycznych obowiązki Gawłowskiego przejmuje Robert Tyszkiewicz. Czy jednak dla największej partii opozycyjnej dobrą wróżbą będzie fakt, że jej sekretarz generalny znajduje się w areszcie, zaś jego tymczasowym następcą został szef przegranej kampanii wyborczej Bronisława Komorowskiego? Platforma może ratować się nagłaśnianiem premii i nagród, jakie dostali politycy Prawa i Sprawiedliwości, taka broń jest jednak obosieczna. Pieniądze polityce towarzyszą od zawsze, choć nie zawsze są zalegalizowane i udokumentowane. Jednak nawet ta widoczna część wystarczy, by wzbudzić chwilową niechęć wobec każdej ekipy.  Kwitów, pokazujących jak duże pieniądze towarzyszyły polityce w latach 2007-2015 jest wystarczająco wiele, by atak na dzisiejsze premie i nagrody okazał się szybko bardzo atakiem na własną bramkę, zwłaszcza w sytuacji wizerunkowego zneutralizowania tych działań przez prezesa PiS, o czym wspominałem już szerzej w poprzednim tekście. Z jednej strony mamy więc zwracane nagrody i zapowiedzi ograniczania finansowych korzyści władz, z drugiej – obrona stanu posiadania i gęstniejąca atmosfera wokół kolejnych osób, związanych z opozycją, połączona z atakiem na wsparcie dla obywateli. Na to nakłada się jeszcze  pedagogika wstydu, która przewija się wciąż przez wypowiedzi rozczarowanych polskich żywiołem celebrytów. – Ostatnie czasy zniszczyły dążenie mojego życia - całe życie chciałem być Europejczykiem – mówi Monice Olejnik Jerzy Stuhr, zaś jego słowa wpisują się w kompleksy całego środowiska politycznego, które utraciło swoje wpływy. Tymczasem, choć Polacy w większości cenią sobie wciąż Unię Europejską, zdążyli już zorientować się, że ma ona również swoje wady. Społeczeństwa „nowej Unii”, nawet jeśli gospodarczo wciąż mają dużo do nadgonienia, szybko wyzbywają się kompleksów, widząc unijną biurokrację, deficyt demokracji i kolejne kryzysy społeczne i imigracyjne. Jeśli więc planem opozycji wciąż pozostaje odwoływanie się do kompleksów, nie zaś aspiracji, które pozostawia się do wyłącznej dyspozycji rządzącym, skazuje się ona na niszę.",,
Rodziny zmarłych górników dostaną renty specjalne. Jest decyzja premiera,"Premier podjął decyzję, że wdowy po górnikach, którzy zginęli w wyniku wstrząsu w kopalni Murcki-Staszic, a także ich dzieci otrzymają renty specjalne; na Śląsk jedzie minister energii Krzysztof Tchórzewski – poinformował minister członek Rady Ministrów Michał Dworczyk.","Pytany w Polsat News o tragedię w katowickiej kopalni Murcki-Staszic Dworczyk zapewnił, że rząd jest w kontakcie z władzami Polskiej Grupy Górniczej. Jak dodał, o sytuacji na bieżąco jest także informowany premier Mateusz Morawiecki, który przebywa na szczycie UE w Brukseli. – Na Śląsk jedzie mister (energii) Krzysztof Tchórzewski, jutro spotka się z tymi rannymi górnikami, z którymi może się spotkać w szpitalu, bo ich stan na to pozawala. Rodzinom udzielana jest pomoc psychologiczna. Premier Mateusz Morawiecki podjął decyzję, że wdowy i dzieci po górnikach, którzy zginęli, otrzymają renty specjalne – powiedział Dworczyk. Trzej górnicy pracujący przy drążeniu podziemnego chodnika w katowickiej kopalni Murcki-Staszic zginęli w wyniku wstrząsu w tym zakładzie. Transport ich ciał na powierzchnię może potrwać jeszcze kilka godzin – szacują przedstawiciele kopalni. Sześciu innych górników, którzy pracowali w rejonie wstrząsu, jest w szpitalach. Najciężej rannego zabrał tam śmigłowiec Lotniczego Pogotowia Ratunkowego. Popołudniowy wstrząs został zaliczony do kategorii wysokoenergetycznych; oszacowano go na 2,66 w skali Richtera. Był również odczuwalny na powierzchni. Wstrząs wystąpił o godzinie 14.12 w rejonie drążonego wyrobiska chodnikowego – pracowało tam dziewięciu górników. Trzej sami wyjechali na powierzchnię, pozostali byli transportowani przez kolegów. Na miejscu są przedstawiciele nadzoru górniczego. Okoliczności wypadku wyjaśnia Okręgowy Urząd Górniczy w Katowicach pod nadzorem Wyższego Urzędu Górniczego. Wypadek w kopalni Murcki-Staszic to największa w tym roku górnicza tragedia. Wraz z ofiarami towego wstrząsu, w tym roku w polskim górnictwie zginęło 16 osób, w tym 12 w kopalniach węgla kamiennego.",,
Miller: obawy i lęki o przyszłość są normalne,Coraz więcej lęków i obaw o przyszłość to normalna sytuacja w polskich domach – mówił w Łodzi na spotkaniu z pracownikami jednej z fabryk lider Sojuszu Lewicy Demokratycznej Leszek Miller.,"W sobotę SLD wspólnie z OPZZ rozpoczęli objazd po kraju, w trakcie któregoodwiedzą miejsca o najwyższym bezrobociu. Akcja „Godna praca” ma potrwaćkilka tygodni. Pierwszym miejscem na trasie została Łódź, w której – wedługrzecznika SLD Dariusza Jońskiego - jest największe bezrobocie wśród dużychmiast. Do Łodzi przyjechał – oprócz Millera i Jońskiego – również m.in. szef OPZZ Jan Guzy. Wszyscy spotkali się z pracownikami firmy zajmującej się produkcją wyrobów z włókien naturalnych.Miller mówił, że Polska 2013 r., to kraj dzieci bez przedszkoli, rodzicówbez pracy, dziadków bez godnej emerytury. Według niego trzeba działać, abysytuacja się zmieniła, aby praca nie była przywilejem, a czymś normalnym,trzeba tworzyć warunki dla tych pracodawców, którzy chcą zatrudniać ludzi.Zapewniał, że jeśli SLD będzie jeszcze raz mogło rządzić krajem, to Polskabędzie inna niż ta obecna, bez tych problemów, które dotykają milionyPolaków. Zwracając się do obecnych na spotkaniu osób przekonywał, że możnabudować kraj, w którym człowiek jest ważniejszy niż rynek, praca ważniejszaniż zasiłek, równe szanse ważniejsze niż miejsce urodzenia, a obywatelważniejszy niż władza.–  To jest Polska w zasięgu ręki. Tylko musi być nas więcej. Jeśli Polska ma się zmienić to najpierw trzeba zmienić parlament. SLD musi poszerzyć swoje szeregi. Jeśli tak się stanie, to przynajmniej części polskich problemów będzie mniej  - powiedział.W rozmowie z mediami Miller poinformował, że politycy Sojuszu odwiedzą kilka województw. W przyszłym tygodniu, prawdopodobnie w środę będą w m.in. w woj. śląskim. Zaznaczył, że SLD będzie rozmawiać ze specjalistami, jak można pomóc regionom, w których bezrobocie jest bardzo duże. Sam Sojusz będzie też proponować alternatywne rozwiązania.Joński przypomniał, że Sojusz zaproponował m.in. utworzenie trzech okręgówprzemysłowych, z których jeden miałby powstać w okolicy Łodzi, w rejonieskrzyżowania autostrad A1 i A2.Z kolei szef OPZZ Jan Guz mówił na spotkaniu w Łodzi, że związki zawodowe nie odstąpią od walki o pracę, o prawa pracownicze, o Kodeks pracy. Zwróciłjednocześnie uwagę, że związki nie są przeciwnikami inwestycji.Firma, w której zakładzie odbyło się spotkanie, ma zagranicznego właściciela, ale nie ucieka z pieniędzmi za granicę, a inwestuje w fabrykę. W zakładzie działają związki zawodowe, istnieje dobra kooperacja między kierownictwem a załogą. –  To nie jest niestety standardowa sytuacja w naszym kraju  – powiedział Miller.",,
"„Jeśli trafi do mnie ustawa, to ją podpiszę”. Andrzej Duda zabrał głos w kwestii aborcji","– Zawsze deklarowałem, że jeżeli do mnie trafi ustawa, która likwiduje eugeniczną przesłankę zabiegu usunięcia ciąży, to ja z całą pewnością taką ustawę podpiszę – powiedział w czwartek prezydent Andrzej Duda.","Podczas rozmowy z TV Trwam Andrzej Duda był pytany m.in. o kwestię aborcji i likwidacji „przesłanki eugenicznej” do jej przeprowadzenia. – Moje stanowisko w tej sprawie jest jednoznaczne i ono się w ogóle nie zmieniło, jest cały czas takie samo. Brałem udziałem w marszach jako zwolennik ochrony życia, zawsze deklarowałem się jako zwolennik ochrony życia, jestem zwolennikiem ochrony życia – odpowiedział prezydent. – Mam dzisiaj tę specyficzną rolę, jaką jest rola i służba prezydenta Rzeczypospolitej i muszę patrzeć na państwo i na społeczeństwo jako całość, bo to jest mój obowiązek, natomiast mam także i swoje przekonania. Jestem pewien, że wspieranie rodziny, że wspieranie rozwoju dzieci i tworzenie jak najlepszej sytuacji demograficznej jest najważniejszym zadaniem władz państwowych. Z tego punktu widzenia ochrona życia jest jednym z elementów bardzo, bardzo ważnych. Zawsze deklarowałem, że jeżeli do mnie trafi ustawa, która likwiduje tę eugeniczną przesłankę zabiegu usunięcia ciąży, to ja z całą pewnością taką ustawę podpiszę– zadeklarował. Prezydent był również pytany o kwestię edukacji seksualnej w szkołach w kontekście tzw. tęczowego piątku, czyli akcji, która została zainicjowana przez Kampanię Przeciw Homofobii, a która planowana jest na 25 października. Jej celem jest wsparcie młodzieży LGBT. Duda podkreślił, że rodzina to podstawowa komórka społeczna. – Rodzina stanowi absolutny fundament społeczeństwa. Nie będzie rodziny, zostanie zniszczona rodzina – nie będzie narodu, nie będzie Polski. Więc dla mnie jasną sprawą jest, że rodzina ma znaczenie fundamentalne i musi być wspierana przez państwo, zasługuje na taką wszechstronną opiekę ze strony państwa. Cieszę się, że w tej chwili realizowana jest taka polityka, która właśnie to wspiera, broni rodziny, chroni ją, wspiera ją – to jest dla mnie bardzo istotne, ja w takiej polityce chce uczestniczyć – mówił prezydent. W audycji przywołano również sprawę konwencji stambulskiej, która zobowiązuje władze do zwiększenia ochrony ofiar przemocy i do karania sprawców. Przemoc wobec kobiet – w tym przemoc psychiczna, fizyczna i seksualna, gwałt, stalking, okaleczanie żeńskich organów płciowych, zmuszanie do małżeństwa, aborcji i sterylizacji – jest w niej uznana za przestępstwo. Konwencja zwiększa kompetencje policji i daje jej prawo do usunięcia sprawcy przemocy domowej z domu lub mieszkania. Na uwagę, że zapisy konwencji pod pozorem obrony kobiet przemycają ideologię gender, Duda powiedział, że jeszcze jako poseł i europoseł wielokrotnie tę kwestię analizował. – Pamiętajmy, że ta konwencja weszła w życie w 2014 roku, więc to była decyzja poprzednich władz – zaznaczył. – Faktycznie są w tej konwencji niepotrzebne zupełnie wątki o charakterze ewidentnie ideologicznym, natomiast jeżeli chodzi o samą ochronę przed przemocą, przede wszystkim przed przemocą domową, ochronę kobiet, proszę pamiętać, że myśmy mieli już dobre ustawodawstwo w tym zakresie – powiedział prezydent. Jak ocenił, w Polsce tradycyjnie już kobieta jest bardzo szanowana. – Oczywiście ja nie mówię, że nie zdarzają się przypadki przemocy domowej, ale mamy też przepisy prawno–karne, które te sytuacje piętnują – mówił.Prezydent zaznaczył, że w konwencji są przepisy, które warto wprowadzić, jak np. telefony alarmowe czy konieczność odseparowania w przypadku przemocy domowej.",,
Grzegorz Schetyna: Wsparcie Donalda Tuska bardzo nam pomogło,"– Koalicję [Europejską] trzeba rozszerzać, a nie ograniczać – stwierdził lider PO, mówiąc o potrzebie wyciągnięcia wniosków z wyborczej porażki. Przyznał też, że o niedzielnych wyborach rozmawiał z Donaldem Tuskiem. ""Uważam, że jego wsparcie bardzo nam pomogło"" - dodał Schetyna.","Lider PO opowiedział się za dalszym rozwijaniem koalicji ugrupowań opozycyjnych i wyraził przekonanie, że dojdzie do tego przed jesiennymi wyborami do Sejmu i Senatu. Podkreślił, że opozycja jest to winna Polakom. – Obiecaliśmy zjednoczenie opozycji i to by było irracjonalne, żebyśmy teraz mówili, że ona się rozsypuje, że się osłabia – oświadczył.  – Ale jestem o tym przekonany. Nikt nie wierzył w to, że tę koalicję zbudujemy przed wyborami majowymi. Zbudowaliśmy, ona osiągnęła 38,5 proc. Teraz trzeba ją rozbudować w taki sposób, żeby wygrała wybory z PiS i to jest możliwe – ocenił Schetyna. Jego zdaniem to właśnie politycznym przeciwnikom Platformy zależy na rozpadzie koalicji. – Oczywiście będzie tak, że naszym oponentom zależeć będzie na tym, żeby ją rozbić, żeby koalicja się nie utrzymała, bo łatwiej pokonać wszystkich walczących ze sobą. Łatwiej jest walczyć nie z koalicją, tylko z pojedynczymi partiami – przekonywał. – Tutaj zwycięzca bierze wszystko i trzeba naprawdę mieć wielki blok po stronie opozycyjnej, żeby podjąć skuteczną walkę z PiS – podkreślił lider Platformy Obywatelskiej. Schetyna został też zapytany o krytykę dotyczącą sposobu prowadzenia kampanii wyborczej przez Koalicję Europejską. Władysław Kosiniak-Kamysz mówił m.in., że zamiast co tydzień organizować konwencje wyborcze, lepiej by było rozmawiać z ludźmi bezpośrednio. Lider Platformy Obywatelskiej zauważył, że kampania Koalicji Europejskiej prowadzona była wspólnie. – Prowadziliśmy razem tę kampanię i razem jednoczyliśmy opozycję. Oczywiście trzeba wyciągać wnioski i będziemy je wyciągać – zapewnił Schetyna. Dodał, że opozycja musi podejmować teraz „lepsze decyzje”, musi być także „bardziej w Polsce lokalnej, powiatowej”.  – Trzeba postawić może inaczej akcenty - tak, aby wyciągnąć wnioski z tego, co było. Nie ma lepszej nauczki niż kampania wyborcza, którą razem przeszliśmy w pięć różnych partii politycznych i jeszcze ze środowiskami, które nas popierały – zaznaczył Schetyna. Według niego każda z formacji współtworzących KE musi „ocenić udział swojego ugrupowania”. – Nikt tego wcześniej nie robił, takiej koalicji i takiej kampanii, tak różnorodnej – podkreślił szef Platformy. Schetyna wyraził też zadowolenie z wyniku wyborczego Koalicji Europejskiej. – Gdyby ktoś mi powiedział dzień przed wyborami, że 38,5 proc. ma Koalicja Europejska, to wziąłbym w ciemno – powiedział lider PO, zwracając uwagę, że na KE głosowało ponad 5 mln ludzi.  – Dziękujemy i mówimy o tym, jak ważne było to polityczne wsparcie Polek i Polaków – dodał szef Platformy. Przyznał jednocześnie, że to poparcie okazało się niewystarczające do wyborczego zwycięstwa. – Ta strata ponad sześciu punktów jest jednak trudna dla nas, ale wyciągamy wnioski – zapewnił Schetyna. W wyborach do Parlamentu Europejskiego PiS uzyskało 45,38 proc. głosów i 27 mandatów, KE - 38,47 proc. i 22 mandaty, Wiosna - 6,06 proc. i trzy mandaty. Pozostałe komitety wyborcze nie przekroczyły progu wyborczego. W ramach KE mandaty w europarlamencie uzyskało 14 przedstawicieli PO, pięciu SLD i trzech PSL.",,
"Rodzice Charliego rezygnują z walki o jego życie. „Śpij słodko, chłopczyku”","„Papież Franciszek modli się za Charliego i za jego rodziców.
Jest im szczególnie bliski w tej chwili ogromnego cierpienia”
- poinformował dyrektor Biura Prasowego Stolicy Apostolskiej Greg
Burke. Jak czytamy w wydanym przez niego komunikacie, „Ojciec
Święty prosi nas o przyłączenie się do jego modlitwy, aby mogli
oni znaleźć Bożą pociechę i miłość”.","Po rezygnacji rodziców z leczenia, aparatura podtrzymująca  życie chłopca w londyńskim szpitalu Great Ormond Street  zostanie w ciągu kilku najbliższych dni odłączona. 4 sierpnia chłopiec skończyłby rok.– Nasz syn jest prawdziwym wojownikiem, jesteśmy z niego dumni i wiemy, że będziemy za nim bardzo tęsknić. Jego ciało i serce znikną, ale wiemy, że dusza będzie żyła wiecznie. Nasz syn nie dożyje swoich pierwszych urodzin, które wypadają już za dwa tygodnie. Te ostatnie momenty, chcemy spędzić je razem, dlatego prosimy o uszanowanie naszej prywatności. Drogi Charlie, mama z tatą bardzo ciebie kochają i zawsze będą kochać. Przepraszamy za to, że nie byliśmy w stanie Ciebie uratować. Śpij słodko nasz kochany chłopczyku – powiedział Chris Gard, ojciec 11-mięsięcznego Charliego.  Charlie Grad cierpi na niezwykle rzadką i nieuleczalną chorobę genetyczną – syndrom wyczerpania mitochondrialnego DNA (mtDNA). Choroba atakuje mięśnie i uszkadza mózg. Nie zgodzono się na eksperymentalną terapię w Stanach Zjednoczonych ani na śmierć w domu w obecności rodziców i pod opieką pracowników hospicjum. Prawo lekarzy do zakończenia uporczywej terapii potwierdziły dwa brytyjskie sądy i Europejski Trybunał Praw Człowieka. Papież modli się za Charliego „Papież Franciszek modli się za Charliego i za jego rodziców, będąc im szczególnie bliski w tej chwili ogromnego cierpienia Ojciec Święty prosi nas o przyłączenie się do jego modlitwy, aby mogli oni znaleźć Bożą pociechę i miłość” - poinformował w komunikacie dyrektor Biura Prasowego Stolicy Apostolskiej Greg Burke. Przypominał, że już przed kilku tygodniami papież zapewniał,iż śledzi z miłością i wzruszeniem przypadek chorego niemowlęcia,pozostając też bliskim jego rodzicom i modląc się w nadziei,że „nie zostanie zlekceważone ich pragnienie, aby aż do końcaleczono ich dziecko”.  Stanowisko zajęli także duchowni z Wysp Brytyjskich, którzy „wyrażają im oraz ich synowi najgłębsze współczucie i zrozumienie”.  – Właśnie za Charliego, za jego rodziców i krewnych modlimy sięwszyscy, mając nadzieją, że będą oni mogli otrzymać wsparciei warunki, aby znaleźć pokój w czekających ich dniach - czytamyw oświadczeniu Konferencji Episkopatu Anglii i Walii. - Ichpożegnanie ze swym maleńkim, drogim dzieckiem porusza sercawszystkich, którzy tak jak Papież Franciszek śledzili jego smutnąi skomplikowaną historię. Życie Charliego będzie pielęgnowanez miłością aż do naturalnego kresu. W tej chwili ważne jestpamiętać, że wszyscy, którzy musieli podejmować te bolesnedecyzje, starali się działać zgodnie z etyką i tym, co uważaliza dobre dla Charliego. Trzeba również uznać i pochwalićprofesjonalność, miłość i troskę stale okazywaną ciężko chorymdzieciom w szpitalu Great Ormond Street – uważają brytyjscybiskupi.",,
Sztuczna inteligencja pomoże chronić pingwiny przed wyginięciem,"Firmy technologiczne skupione wokół Intela wykorzystają sztuczną inteligencję, żeby pomóc ekologom w monitorowaniu zagrożonego gatunku pingwinów. Za 80 lat pingwiny na Antarktydzie mogą całkowicie wyginąć – pisze portal VentureBeat.","Populacja pingwinów cesarskich na Antarktydzie kurczy się z roku na rok, przede wszystkim w wyniku zmian klimatycznych. Jak wynika z raportu organizacji rządowej British Antarctic Survey, jeśli zmiany będą następowały w takim tempie, to jest ryzyko, że do 2100 roku pingwiny te zupełnie znikną.Żeby temu zapobiec grupa firm technologicznych skupionych wokół Intela, jak Intel's AI Bulders, Microsoft AI for Earth Initiative i Geamener, opracowała technologię, która umożliwi ekologom m.in. szybsze i bardziej skuteczne liczenie populacji pingwinów cesarskich i kontrolowanie jej stanu. Firmy stworzyły model sztucznej inteligencji, który pozwoli śledzić przemieszczanie się populacji pingwinów oraz ocenić jej liczebność. Intel najpierw pozyskał zdjęcia kolonii pingwinów na Antarktydzie wraz z dokładnymi opisami z Uniwersytetu w Oxfordzie. W prowadzonym przez uczelnię projekcie obserwacji pingwinów przez ostatnią dekadę zebrano miliony zdjęć pingwinów,  wykonanych przez aparaty ukryte w ponad 40 lokalizacjach. Następnie zdjęcia zostały dokładnie opisane przez pracujących przy projekcie wolontariuszy. Nie obyło się bez trudności. Jak podaje amerykańska strona VentureBeat 70 proc. zdjęć było nie do użytku, ponieważ przedstawiały tylko fragmenty ptaków lub ich ujęcia z tyłu, albo w ruchu. Ludzkie oko nie ma problemu z rozpoznaniem pingwina w nawet rozmazanych kształtach, ale dla algorytmu AI okazało się to zbyt trudne.",,
„Za atak w Salisbury prawdopodobnie odpowiedzialna jest Rosja”,"Bardzo prawdopodobne, że to Rosja jest odpowiedzialna za atak chemiczny w Wielkiej Brytanii, nie ma innego wiarygodnego wytłumaczenia. Tak uznali unijni przywódcy na szczycie w Brukseli, o czym poinformował szef Rady Europejskiej Donald Tusk.","Unijni liderzy podczas czwartkowej kolacji wysłuchali premier Wielkiej Brytanii Theresy May ws. ataku z użyciem broni chemicznej w Salisbury i próbie zabójstwa byłego oficera wywiadu wojskowego Siergieja Skripala oraz jego córki.Rozpoczęty w czwartek unijny szczyt miał dać jasny sygnał, że Wspólnota mówi jednym głosem w kwestii odpowiedzialności Rosji za atak w Salisbury. Wcześniej Unia wyraziła bezwarunkową solidarność z Londynem. Unijni liderzy wzmocnili zapisy we wnioskach ze spotkania, choć nie zdecydowali się na nałożenie sankcji.Gesty solidarnościZ nieoficjalnych informacji Polskiego Radia wynika, że podczas dyskusji na szczycie mowa była o gestach solidarności unijnych krajów z Wielką Brytanią i wyrzuceniu rosyjskich dyplomatów. Nie byłaby to decyzja na poziomie europejskim, ale poszczególnych rządów. Unijni dyplomaci informują, że na takie kroki gotowe są kraje bałtyckie, Polska i Francja.Liderzy wskazali, że używanie broni chemicznej, w tym używanie jakichkolwiek toksycznych chemikaliów jako broni w jakichkolwiek okolicznościach, jest całkowicie nie do przyjęcia, musi być „systematycznie i rygorystycznie” potępiane i stanowi zagrożenie dla bezpieczeństwa „dla nas wszystkich”.Podkreślili też, że w tym kontekście Unia Europejska musi wzmocnić swoją odporność na zagrożenia chemiczne, biologiczne, radiologiczne i jądrowe, w tym poprzez ściślejszą współpracę między państwami członkowskimi, a także NATO. Unia Europejska i państwa członkowskie powinny również nadal zwiększać swoje możliwości w zakresie zwalczania zagrożeń hybrydowych, w tym w dziedzinie cybernetyki, komunikacji strategicznej i kontrwywiadu.",,
Dostał 25 lat za włamanie i współudział w morderstwie. Dla „GW” jest twarzą Marszu Milczenia,"Spore oburzenie, nawet wśród uczestników, wywołała relacja „Gazety Wyborczej” z marszu poświęconego Piotrowi Szczęsnemu. 19 października podpalił się on na Placu Defilad. Na pierwszym planie zdjęcia ilustrującego „Milczący Marsz”, trzymając kartkę z napisem „Ja zwykły, szary człowiek”, znajduje się aktor Jerzy Nasierowski – skazany za współudział w morderstwie.","83-letni aktor, pupilek środowisk lewicowych, swego czasu określony przez Jerzego Urbana jako „pierwszy pedał III RP”, wziął udział w marszu upamiętniającym Piotra Szczęsnego, który 19 października na Placu Defilad przed PKiN dokonał samopodpalenia. Mimo akcji ratowniczej i pomocy medycznej Szczęsny zmarł 29 października w szpitalu.Samobójstwo mężczyzny budzi w niektórych środowiskach spore zainteresowanie.  Ze względu na polityczne konotacje wywołało duże kontrowersje – Szczęsny miał dokonać samopodpalenia w akcie protestu przeciwko polityce rządu Beaty Szydło. Środowiska opozycyjne chcą z samobójcy zrobić „męczennika za sprawę”, co samo w sobie budzi wątpliwości. Jeszcze większe wątpliwości budzi dobór zdjęcia, jakie redakcja „GW” wybrała, by zilustrować relację z marszu.Zaoramy się sami – historia Nasierowskiego„Nie trzeba nas rozjeżdżać walcem – zaoramy się sami” – w komentarzu na platformie społecznościowej Facebook napisała jedna z internautek, oburzona faktem, że na pierwszym planie prezentowany jest 83-letni Nasierowski. W 1973 r. aktor został skazany na 25 lat pozbawienia wolności za współudział w zabójstwie Anny Wujek. Razem ze swoim ówczesnym kochankiem,  hydraulikiem Andrzejem Rukuszewiczem, włamał się do mieszkania Miry Zimińskiej-Sygietyńskiej – aktorki, pedagog, współzałożycielki i wieloletniej dyrektor Państwowego Zespołu Pieśni i Tańca „Mazowsze”. W mieszkaniu natknęli się na Wujek, pracującą u Zimińskiej-Sygietyńskiej jako gosposia; zamordował ją Rukuszewicz. Morderca i złodziej czy opozycjonista?Nie był to pierwszy konflikt z prawem Nasierowskiego, już wcześniej parał się włamaniami i kradzieżą – obrabował m.in.: willę malarza Franciszka Starowieyskiego. Miał się również zajmować przemytem. Mimo wszystko, dzięki wstawiennictwu prozaika, poety i publicysty Romana Bratnego, Nasierowski wyszedł z więzienia po zaledwie 10 latach odsiadki – w 1982 r. Teraz Nasierowski żyje ze skromnej emerytury, czasem grywa w sztukach – zagrał m.in.: w „Dogville” w Teatrze Syrena – występuje w teledyskach i modnych lewicowych klubach. W 2011 r. był gwiazdą spotkania z cyklu „Biografie filmowe. Gwiazdy PRL-u” zorganizowanym przez Centrum Kultury Nowy Wspaniały Świat. W mediach społecznościowych aktor twierdzi również, że jego wyrok więzienia miał inne – opozycyjne – podłoże.",,
Ogień strawił neogotycki kościół. Pożar wybuchł podczas remontu [WIDEO],Neogotycki kościół w Hoogmade w Holandii został zniszczony przez pożar. Ogień pojawił się około godziny 12.40. W świątyni trwały wtedy prace remontowe. Robotnicy usuwali stare farby metodą opalania.,Pożar objął znaczną część XIX-wiecznego budynku. Na nagraniach wideo zarejestrowano moment zawalenia się strzelistej neogotyckiej dzwonnicy.,,
100 lat temu Wojsko Polskie wyzwoliło Wilno z rąk bolszewików,"W 100. rocznicę wyzwolenia Wilna z rąk bolszewików członkowie Wileńskiego Klubu Rekonstrukcji Historycznej „Garnizon Nowa Wilejka”, polscy dyplomaci, kombatanci i harcerze zapalili znicze na Rossie, na grobach polskich żołnierzy. Udana operacja wileńska miała przekonać Józefa Piłsudskiego, że bolszewików można pokonać – uważa historyk Waldemar Szełkowski.","– Operacja wileńska rozpoczęła się 16 kwietnia 1919 roku. Ofensywa sił polskich miała na celu przede wszystkim wyzwolenie miasta. Zadanie zajęcia Wilna spadło na barki pułkownika Władysława Beliny-Prażmowskiego oraz generała Edwarda Rydza-Śmigłego – mówi Polskiemu Radiu prezes Klubu Rekonstrukcji Historycznej „Garnizon Nowa Wilejka”, historyk Waldemar Szełkowski. – W tamtym czasie bolszewicy byli jeszcze słabi, ale mieli olbrzymi apetyt, aby iść na zachód. Polskie wojsko dopiero się tworzyło, ale żołnierze potrafili skutecznie walczyć – opowiada historyk i dodaje, że do tych ważnych wydarzeń doszło w czasie Wielkanocy. – Przed stu laty, 19 kwietnia, w Wielki Piątek o godz. 5 nad ranem polska kawaleria zaatakowała Dworzec Wileński, co było ogromnym zaskoczeniem dla bolszewików. Udało się zająć dworzec prawie bez strat, wzięto do niewoli 400 żołnierzy bolszewickich i bogaty tabor – parowozy, wagony – mówi PAP Szełkowski. Dodaje, że „już w ciągu pierwszego dnia polscy żołnierze, przy ogromnym wsparciu polskiej ludności cywilnej, przejęli ulice Ostrobramską, Niemiecką, Zamkową i okolice Katedry Wileńskiej”. Walki o miasto trwały do 21 kwietnia 1919 r. Historyk zauważył, że piątkowe zapalenie zniczy inicjuje nową tradycję wśród społeczności polskiej na Litwie, gdyż ostatnie uroczystości z okazji wyzwolenia miasta były obchodzone w latach 30. ubiegłego wieku. W ramach piątkowych obchodów Wileński Klub Rekonstrukcji Historycznej  zorganizował też wycieczkę „szlakiem pierwszego dnia wyzwalania miasta”. Groby żołnierzy walczących w wojnie polsko-bolszewickiej rozsiane są po całej Wileńszczyźnie. Największa kwatera znajduje się na wileńskim Cmentarzu Antokolskim. Spoczywa w niej 1068 żołnierzy walczących o niepodległość Polski w latach 1919-1920.",,
"ZBP liczy, że nie będzie „absurdalnego uprzywilejowania” kredytobiorców","– Orzeczenie TSUE dotyczy wyłącznie tych kredytów, w odniesieniu do których sąd krajowy stwierdzi wcześniej abuzywność - mówił podczas konferencji prasowej prezes Związku Banków Polskich Krzysztof Pietraszkiewicz. Według niego TSUE kolejny raz potwierdził, że ocena umowy kredytowej nie może i nie powinna się odbywać w sposób automatyczny.","– Orzeczenie dotyczy wyłącznie tych kredytów, w odniesieniu do których sąd krajowy stwierdzi wcześniej abuzywność. Nie abstrakcyjną abuzywność, tylko abuzywność w konkretnej umowie, wraz z całą dokumentacją – podkreślił Pietraszkiewicz.  Zaznaczył, że rozstrzyganie sporów między bankami a klientami dotyczące umów kredytów frankowych będzie każdorazowo należało do polskich sądów. Szef ZBP zwrócił uwagę, że wyrok TSUE nie wyjaśnia wszystkich wątpliwości związanych z tą grupą kredytów, bo Trybunał odpowiadał na kilka konkretnie zadanych pytań.  Przypomniał, że podobna sytuacja miała miejsce na Węgrzech, gdzie kolejne orzeczenia prowadziły do konieczności zadawania do TSUE następnych pytań. Chodzi - jak powiedział - o wyroki z kwietnia 2014 r., 3 grudnia 2015 r., 20 września 2018 r. oraz najnowszego - z 15 listopada 2018 r. ""Należy wierzyć w to, że w tych rozstrzygnięciach sądy będą uwzględniały fakt, że klienci na piśmie potwierdzali swoją wiedzę na temat ryzyka walutowego"" - mówił w czwartek na konferencji prasowej prezes ZBP.  – Wierzymy też, że w wyniku tych orzeczeń nie będzie dochodziło o absurdalnego uprzywilejowania osób, które i tak, sumarycznie, płacą mniej za kredyty walutowe frankowe, niż kredytobiorcy złotowi – oświadczył Pietraszkiewicz. Jak dodał, Związek spodziewa się, że sądy będą uwzględniały wyjątkowość sytuacji, w jakich znaleźli się klienci i w jakich znalazły się banki.  Jak wskazał, wyjątkowość polegała m.in. na tym, że ludzie chcieli zaciągać kredyty na mieszkania, a na polskim rynku brakowało krajowych oszczędności i banki musiały importować kapitał. W 2008 r. banki miały łącznie zaimportowany kapitał w wysokości 220 mld zł, i to dodatkowo - ponad zebrane w kraju oszczędności. Bez tych pieniędzy nie wybudowano by kilkuset tysięcy mieszkań – podkreślił Pietraszkiewicz.Jak dodał prezes ZBP, TSUE sceptycznie odnosi się do możliwości przekształcenia kredytów walutowych w złotowe z pozostawieniem stawki LIBOR.",,
Premier Morawiecki laureatem nagrody Biało-Czerwonych Róż,"– Bardzo dziękuję za tę piękną nagrodę i czuję, że jest to nagroda dla wielu osób, z którymi dane mi było pracować tak blisko nad tym, żeby spełnić cząstkę marzeń, które mieliśmy kilka lat temu – powiedział premier Mateusz Morawiecki, odbierając we wtorek nagrodę Biało–Czerwonych Róż portalu wPolityce.pl.","– Przyjaciele wolnego słowa, przyjaciele Polski, jestem bardzo wzruszony, bardzo dziękuję za tę piękną nagrodę i czuję, że jest to nagroda dla wielu osób, z którymi dane mi było pracować tak blisko nad tym, żeby spełnić cząstkę marzeń, które mieliśmy kilka lat temu – powiedział premier Mateusz Morawiecki, odbierając nagrodę podczas uroczystej gali.– Chciałem szczególnie pogratulować portalowi wPolityce.pl tych dziewięciu lat. To były trudne lata. Od dziewięciu lat walczycie o prawdę, o wolność, o sprawiedliwość – dodał szef rządu. – Jestem przekonany, że nie byłoby dobrej zmiany, nie byłoby też zwycięstwa 2015 roku bez was, kochani, bez waszej uporczywej wiary w zwycięstwo – zwrócił się do założycieli wPolityce.pl premier Morawiecki. – Od dziewięciu lat walczycie o prawdę, wolność, sprawiedliwość – powiedział, dodając, że to były bardzo trudne lata.  – Przez długie lata, dekady III Rzeczypospolitej scena medialna była zabetonowana. Jacek i Michał (Karnowscy) przyczynili się do zasadniczego rozszczelnienia tego zacementowanego układu zamkniętego – powiedział premier.  Karnowskim i uczestnikom gali szef rządu życzył, „żeby nie było za spokojnie, żeby nie było spokoju, bo Norwid mówił, że kto prawdę mówi, ten niepokój wszczyna”. – Jeszcze jest wiele plam, obszarów do odkrycia, wiele miejsc, w których walka o prawdę, o silną Polskę musi się zaznaczyć. Tego chciałem państwu życzyć. Życzę, żeby Polska była taka, o jakiej marzymy. Wielka i silna – dodał premier po otrzymaniu nagrody.",,
Wiosna i Razem bez subwencji po wyborach? Jest stanowisko Państwowej Komisji Wyborczej,"Wiosna i Razem nie będą mogły skorzystać z subwencji dla partii politycznych nawet, jeśli komitet Lewicy przekroczy próg 3 proc. Informację Radia Zet potwierdziła Państwowa Komisja Wyborcza.","SLD, Wiosna i Razem mają wystartować w formule komitetu wyborczego Lewica, zorganizowanego wokół Sojuszu Lewicy Demokratycznej, który jednocześnie zmienił skrót swojej nazwy z „SLD” na „Lewica”. Jak wynika z informacji podanej na Twitterze przez Radio Zet, tylko Sojusz może liczyć w tej sytuacji na dotacje i subwencję partyjną.",,
Byli ofiarami wojny domowej. Papież beatyfikuje dwóch duchownych z Kolumbii,"Podczas wrześniowej wizyty w Kolumbii papież Franciszek dokona
beatyfikacji dwóch duchownych – męczenników, ofiar wojny domowej
w tym kraju.","Bp Jesus Emilio Jaramillo Monsalve i ks. Pedro MariaRamirez Ramos zostaną wyniesieni na ołtarze podczas mszy św.,którą Ojciec Święty odprawi w Villavicencio 8 września.7 lipca papież zezwolił Kongregacji Spraw Kanonizacyjnychna wydanie dekretów o męczeństwie obu kolumbijskich sług Bożych.Bp Jaramillo (1916-1989) był pod 1970 r. wikariuszem apostolskim,a od 1984 r. ordynariuszem diecezji Arauca. Został porwanyi zamordowany przez partyzantów z Armii Wyzwolenia Narodowego(ELN).Z kolei ks. Ramirez (1899-1948), znany jako „proboszczz Armero”, został zabity w kościele parafialnym przez uzbrojonychnapastników podcazs rozruchów wywołanych przez zabójstwo ministraJorge Eliecera Gaitana.",,
Rio zalewa fala zbrodni. Władze stawiają na monitoring,Nowy gubernator Rio de Janeiro Wilson Witzel ogłosił przetarg na zainstalowanie 30 tys. kamer monitoringu na terenie stanu leżącego w południowo-wschodniej Brazylii. Ma to służyć rozwiązaniu problemów bezpieczeństwa.,"– Naszym priorytetem jest bezpieczeństwo – oświadczył Witzel, przed podróżą do Izraela, gdzie obejrzy drony, które mogą być używane w walce z przemytem narkotyków.Według internetowego wydania dziennika „O Globo” chodzi o bojowe drony, które mogą strzelać do handlarzy narkotyków w fawelach – bardzo gęsto zaludnionych ubogich dzielnicach, w których żyje około jedna czwarta populacji Rio.Gubernator, który obejmie swoją funkcję w styczniu, ma się w Izraelu „zapoznać z technologiami dronów”.Witzel wywołał kontrowersje, ogłaszając, że zamierza zezwolić snajperom na zabijanie uzbrojonych przestępców, nawet jeśli nie stanowiliby oni zagrożenia dla policjantów.",,
Departament Stanu wprowadza sankcje wobec Rosji. Odpowiedź za atak nowiczokiem,"USA nałożą nowe sankcje na Rosję w związku z wykazaniem, iż Moskwa użyła środka paralityczno-drgawkowego przeciwko byłemu rosyjskiemu agentowi Siergiejowi Skripalowi i jego córce w Wielkiej Brytanii – oświadczyła rzeczniczka Departamentu Stanu USA Heather Nauert.","Jak podano w oświadczeniu rzeczniczki, władze w Waszyngtonie ustaliły, że Rosja „użyła broni chemicznej lub biologicznej, naruszając prawo międzynarodowe, czy też użyła śmiertelnej broni chemicznej lub biologicznej przeciwko swoim własnym obywatelom”.–Amerykańskie sankcje wejdą w życie 22 sierpnia lub w okolicy tej daty – wskazała Nauert. Ich pierwsza transza ma dotyczyć „zakazu zezwoleń na eksport” do Rosji dóbr o szczególnym znaczeniu dla bezpieczeństwa narodowego.Jeśli Moskwa nie przedstawi zapewnień, że nie użyje broni chemicznej w przyszłości, i nie zgodzi się na inspekcje ONZ, to w trzy miesiące później wprowadzona zostanie druga transza sankcji. Według NBC mogą one oznaczać „obniżenie rangi stosunków dyplomatycznych, zawieszenie lotów Aerofłotu do USA oraz obniżenie prawie całego eksportu i importu”.Wcześniej w środę amerykański senator Rand Paul poinformował, że podczas wizyty w Moskwie przekazał list prezydenta USA Donalda Trumpa do rosyjskiego przywódcy Władimira Putina. Wzmocnienie dialogu „List podkreśla znaczenie dalszego zaangażowania w różnych obszarach, w tym walkę z terroryzmem, wzmocnienie dialogu prawodawczego oraz wznowienie wymian kulturalnych” – napisał na Twitterze Republikanin. To kontynuacja dialogu na linii Waszyngton-Moskwa po lipcowym szczycie w Helsinkach z udziałem Trumpa i Putina.Na początku marca 66-letni Siergiej Skripal – były pułkownik GRU i współpracownik brytyjskiego wywiadu, w przeszłości skazany w Rosji za szpiegostwo na rzecz Wielkiej Brytanii – oraz towarzysząca mu 33-letnia córka Julia trafili do szpitala w stanie krytycznym. Stracili przytomność przed centrum handlowym w brytyjskiej miejscowości Salisbury po kontakcie z nowiczokiem, środkiem paralityczno-drgawkowym. Po kilku tygodniach opuścili szpital i obecnie są pod opieką brytyjskich służb bezpieczeństwa.O próbę zabicia Skripalów władze brytyjskie oskarżyły Rosję, co doprowadziło do głębokiego kryzysu w relacjach między Londynem i Moskwą. Wielka Brytania wydaliła grupę rosyjskich dyplomatów, a w ślad za nią uczyniło to w geście solidarności ponad 20 państw.Rosja odrzuca oskarżenia i utrzymuje, że zamach na Skripalów był prowokacją służb brytyjskich.",,
Ciało zaginionej Brytyjki odnalezione na greckiej wyspie,"Na greckiej wyspie Ikaria po trzydniowych poszukiwaniach, na dnie głębokiego jaru, odnaleziono ciało zaginionej 35-letniej brytyjskiej turystki z Cypru. Według wstępnych ustaleń Natalie Christopher została przygnieciona dużym odłamkiem skały.","Astrofizyk i znana aktywistka społeczna mieszkała na Cyprze, gdzie pracowała jako wykładowca na Uniwersytecie Europejskim. Uprawiała wiele sportów. Bieganie było jej pasją. Lokalne media społecznościowe obfitują w ostatnich dniach we wspomnienia na jej temat. – Biegaczka trailowa, astrofizyk, triathlonistka, wspinacz, miłośniczka przyrody, działaczka na rzecz pokoju, feministka i obrończyni zwierząt. Natalie Christopher była tym wszystkim i kimś o wiele więcej. Była jedną z najbardziej inteligentnych osób, jakie kiedykolwiek spotkaliśmy. Kochała życie, czerpała z niego pełnymi garściami, z nieograniczoną radością – tak opisała Christopher facebookowa grupa Cypryjscy Biegacze Terenowi, do której należała. Christopher, która pojechała na Ikarię wraz ze swoim cypryjskim partnerem na długi weekend w zeszłą sobotę (3 sierpnia) zaginęła w poniedziałek. Jej 38-letni partner powiedział greckiej policji, że wyszła z ich wspólnego pokoju hotelowego wcześnie rano, żeby pobiegać. Ponieważ nie wróciła na śniadanie, zadzwonił do niej i zapytał, co się dzieje. W odpowiedzi usłyszał, że powrót zajmie jej trochę czasu, ponieważ znajduje się na „trudnym terenie”. W poszukiwaniach brało udział wielu ochotników. To właśnie jeden z nich odnalazł ciało. Przyjaciele Brytyjki, której rodzice urodzili się na Cyprze, zorganizowali akcję crowdfundingową, podczas której zebrano 4 tys. euro. Te pieniądze miały być użyte na opłacenie przelotu z Larnaki na Ikarię grupy lokalnych [cypryjskich] biegaczy terenowych, którzy także chcieli przyłączyć się do akcji ratunkowej. Niestety, już nie zdążyli. W świetle doniesień mediów brytyjskich na Ikarię ma jutro przybyć lekarz medycyny sądowej, który ustali powody śmierci Christopher. Do czasu jego przybycia ciało pozostanie w takiej samej pozycji, w jakiej je znaleziono. Christopher była aktywną działaczką na rzecz pokoju na Cyprze. Z jej inicjatywy powstały dwa programy, mające na celu propagowanie zbliżenia między dwoma społecznościami, grecko-cypryjską i turecko-cypryjską. Zorganizowana przez nią na Facebooku grupa „Cypryjskie Dziewczyny Potrafią” zachęcała kobiety z obu społeczności do aktywnego zajęcia się sportem. Natomiast skierowany do dzieci projekt Columba Hershel miał na celu poprzez naukę o astronomii uzmysłowienie im, że cały Cypr znajduje się pod jednym, wspólnym niebem. „Dodałaś do naszego życia energii i nauczyłaś nas, jak walczyć z poświęceniem o uczynienie tego świata lepszym miejscem. Byłaś dla nas inspiracją. Obiecujemy kontynuować twoją pracę. Cypr stracił jedną z najlepszych [swoich córek]” – napisała na Facebooku grupa działająca pod wezwaniem „Natychmiast Zjednoczcie Cypr”, którą Christophor popierała.",,
Rosja: Silne trzęsienie ziemi u wybrzeży Kamczatki,"Silne trzęsienie ziemi o magnitudzie 7,3 miało miejsce w czwartek u wybrzeży Kamczatki na rosyjskim Dalekim Wschodzie – poinformowały amerykańskie służby geologiczne (USGS).","Nikt nie został ranny ani nie odnotowano żadnych zniszczeń, nie ma też zagrożenia tsunami - podało rosyjskie ministerstwo ds. sytuacji nadzwyczajnych.  Wcześniej ogłoszono ostrzeżenie przed tsunami w promieniu 300 km od epicentrum.Do podziemnych wstrząsów doszło ok. 82 km od wsi Nikolskoje na Wyspie Beringa w archipelagu Wysp Komandorskich. Hipocentrum było zlokalizowane na głębokości ok. 10 km.",,
Casting na najwyższe stanowisko w Krakowie. Hejnalista poszukiwany,"Bieg na 1000 metrów, podciąganie na drążku i oczywiście gra na trąbce. To tylko część wymagań wobec kandydata na hejnalistę. W zamian 24 godzinny dyżur, a potem 48 godzin wolnego. – Co godzinę trzeba wdrapać się po 271 schodach na szczyt wieży bazyliki Mariackiej – mówi portalowi tvp.info Łukasz Szewczyk, rzecznik komendy miejskiej Państwowej Straży Pożarnej w Krakowie.","W Krakowie trwa nabór na hejnalistę. – Zgłosiło się siedmiu kandydatów, wśród których nie ma kobiety – mówi portalowi tvp.info Łukasz Szewczyk.   Wybraniec  będzie jednym z siedmiu hejnalistów, którzy przez 365 dni w roku co godzinę odgrywają hejnał z wysokiej na 54 metrów, górującej na Krakowem, wieży bazyliki Mariackiej. Krakowscy strażacy żartują, że to najwyższe stanowisko w mieście, do którego prowadzi 271 schodów.   Hejnalista nie tylko trąbi dla mieszkańców i turystów, ale także pełni dyżur strażaka, który trwa 24-godziny.  Potem następują dwa dni wolne. Powinien mieć także umiejętności interpersonalne, ponieważ oprowadza turystów po wieży i opowiada o swojej pracy. W kierunku Wawelu dla królówStarszy ogniomistrz Zbigniew Ojczyk podkreśla, że trzeba też zdać testy sprawnościowe i przejść rygorystyczne badania zdrowotne.    Hejnalista Ojczyk wyjaśnia, że hejnał odgrywany jest na cztery strony świata – pierwszy w kierunku Wawelu dla królów, a  drugi – na rynek w kierunku ratusza miejskiego.  Trzeci grany jest w kierunku ulicy Floriańskiej, przy której mieści się Brama Floriańska czyli główna brama Krakowa. – Tym hejnałem witamy wszystkich gości i turystów przybywających do miasta. Czwarty hejnał grany jest w kierunku placu Mariackiego. Stamtąd widać siedzibę straży pożarnej – wyjaśnia strażak.",,
Rosyjskie samoloty nad Bałtykiem. Interweniowały siły NATO,"Polskie odrzutowce F-16 przechwyciły 19 stycznia nad Bałtykiem rosyjski samolot rozpoznawczy SU-24MR. Z odrzutowcem nie było kontaktu radiowego, nie miał też włączonego transpondera. Z kolei trzy dni wcześniej siły NATO przechwyciły IŁ-20, który również należał do rosyjskich ził zbrojnych.","16 i 19 stycznia maszyny rosyjskich sił powietrznych – kolejno IŁ-20 i SU-24MR naruszyły międzynarodową przestrzeń powietrzną nad Bałtykiem. W obu przypadkach z samolotami nie było kontaktu radiowego; nie miały też włączonych transponderów – poinformował ministerstwo obrony Litwy.Pierwszego przechwycenia dokonały myśliwce niemieckie, kolejnego polskie „Jastrzębie”, biorące w zmianie PKW Orlik. – Polskie myśliwce przechwyciły samolot Federacji Rosyjskiej. Piloci zrobili zdjęcia, sprawdzili charakter jego misji i po wykonaniu zadania samoloty wróciły miejsca dyslokacji – poinformował portal polska-zbrojna.pl ppłk Adam Kalinowski, dowódca PKW Orlik.Oba przechwycenia polegały na identyfikacji samolotów oraz odeksortowaniu ich do granicy z Rosją. Jak poinformowano, zarówno IŁ-20, jak i SU-20MR zmierzały do rosyjskiego obwodu kaliningradzkiego.",,
Kuba odczuwa amerykańskie sankcje. „Przygotujcie się na braki w zaopatrzeniu”,"Pierwszy Sekretarz Komunistycznej Partii Kuby Raul Castro ostrzegł Kubańczyków, aby przygotowali się na braki w zaopatrzeniu w podstawowe towary w rezultacie presji gospodarczej wywieranej przez USA. Nie przewiduje on jednak powrotu dramatycznej sytuacji z 1991 r., która nastąpiła po rozpadzie ZSRS.","W przemówieniu wygłoszonym na forum Zgromadzenia Narodowego Kuby, czyli parlamentu, Castro oświadczył, że presja wywierana przez USA na Kubę i Wenezuelę może doprowadzić w najbliższych miesiącach do poważnych niedoborów towarów pierwszej potrzeby w sklepach.– Podjęliśmy szereg decyzji zmierzających do rozwoju gospodarki i przezwyciężenia nowych przeszkód spowodowanych przez nasilenie ekonomicznego oblężenia. Musimy jednak być świadomi narastających problemów i w następnych kilku miesiącach sytuacja może się pogorszyć – powiedział Castro.Podkreślił jednak, że Kubie nie grozi nawrót do dramatycznej sytuacji, jaka powstała po rozpadzie ZSRS w 1991 r., kiedy kraj stanął przed widmem głodu. Jak powiedział, Kuba ma obecnie zróżnicowaną gospodarkę, opartą m. in. na turystyce zagranicznej oraz inwestycjach krajów Europy, Azji i Ameryki Łacińskiej.Kubie brakuje twardej walutyAgencja Associated Press podkreśla, że w tym roku wystąpiły na Kubie braki w zaopatrzeniu w takie towary jak jaja, mąka, olej spożywczy, czy drób. W zeszłym tygodniu dzienniki musiały ograniczyć liczbę stron ze względu na brak papieru. Kuba zmaga się z niedoborami twardej waluty na zakup towarów importowanych i niezbędnego sprzętu. Centralnie planowana gospodarka Kuby straciła też setki milionów dolarów w rezultacie problemów w relacjach z lewicowymi sojusznikami lub byłymi sojusznikami. Nowy, prawicowy prezydent Brazylii Jair Bolsonaro zerwał kontrakt przewidujący zatrudnienie w jego kraju tysięcy kubańskich lekarzy. Dużym obciążeniem jest też załamanie się gospodarki Wenezueli, która wcześniej dostarczała Kubie ropę naftową po obniżonych cenach.",,
Dzielnicowi kupili gitarę i spełnili marzenie 8-latka. Gwiazdka w Ośrodku dla Cudzoziemców,"Wymarzoną gitarę dostał pod choinkę 8-latek z Ośrodka dla Cudzoziemców przy ul. Księżnej Anny w Warszawie. Jego marzenie spełnili dzielnicowi z komisariatu na Targówku. Zaskoczony chłopiec obiecał, że  już niedługo zaprezentuje funkcjonariuszom swoje umiejętności.","Policjanci z Targówka na co dzień współpracują z Ośrodkiem dla Cudzoziemców. Przed świętami dowiedzieli się, że mieszka tam 8-letni, utalentowany muzycznie chłopiec. Postanowili sprawić mu bożonarodzeniową niespodziankę.  Chłopiec marzył o gitarze Dzielnicowi ustalili, że 8-latek marzy o swojej własnej gitarze. Kupili więc instrument i wręczyli go chłopcu. Ośmiolatek był kompletnie zaskoczony. Obiecał, że niedługo zagra specjalnie dla policjantów.",,
Nie ma wniosku o areszt dla Lisowa. Przesłuchany Rosjanin wrócił do córek,"We wtorek, w Prokuraturze Okręgowej w Warszawie został  przesłuchany Denis Lisow – Rosjanin, który wraz z córkami uciekł ze Szwecji do Polski. Prokuratura nie wystąpiła o zastosowanie wobec niego tymczasowego aresztu.","Jak przypomniał po zakończeniu przesłuchania pełnomocnik Rosjanina mecenas Bartosz Lewandowski, 15 maja 2019 roku Szwecja wydała wobec Lisowa Europejski Nakaz Aresztowania. – Pan Lisow jest ścigany za czyn zagrożony karą więzienia do lat czterech. W ocenie organów szwedzkich dokonał uprowadzenia  trójki swoich dzieci, które są bezbronne i narażone na szkody ze strony pana Lisowa – powiedział Lewandowski. Dodał, że we wtorek w Prokuraturze Okręgowej w Warszawie Denis Lisow złożył obszerne wyjaśnienia i odpowiadał na pytania prokuratora związane z jego sytuacją rodzinną. – Prokuratura nie wystąpiła o zastosowanie wobec pana Lisowa środka zapobiegawczego w postaci tymczasowego aresztu – poinformował Lewandowski i przekazał, że w tym albo w przyszłym tygodniu wniosek o ściganie Lisowa trafi do Sądu Okręgowego w Warszawie, który zdecyduje, czy wydać Rosjanina Szwecji. – Liczymy, że sąd, który będzie rozpoznawał ENA, odmówi wydania pana Lisowa – powiedział adwokat. Przekazał również, że szwedzkie organy uzależniły zwrot dzieci Lisowowi od spełnienia trzech warunków. – Po pierwsze – fakt zalegalizowania jego pobytu w Szwecji, co w świetle orzeczeń organów imigracyjnych było niemożliwe do spełnienia. Drugi wymóg to konieczność rozwiedzenia się z matką dzieci i pozbawienia jej władzy rodzicielskiej. Trzeci wymóg dotyczył znalezienia legalnej pracy, co w świetle braku legalizacji pobytu też było niemożliwe do spełnienia – wyliczył pełnomocnik Rosjanina. W jego ocenie postawienie Lisowowi takich wymagań jest „naruszeniem wszelkich standardów”. Mecenas dodał, że spodziewa się kolejnego wniosku dotyczącego wydania dzieci do Szwecji. Drugi z pełnomocników Rosjanina mecenas Babken Khanzadyan podkreślił, że bardzo się cieszy, iż „organy polskie w ten sposób podeszły do sprawy, zachowując rodzinę w całości”. – Działania władz szwedzkich naruszają prawa człowieka do ochrony życia i rodziny – zaznaczył Khanzadyan. W kwietniu Denis Lisow i jego trzy córki: 12-letnia Sofia, 6-letnia Serafina i 4-letnia Alisa zostali zatrzymani przez polską Straż Graniczną na lotnisku w Warszawie. Do Polski ze Szwecji przypłynęli promem. Chcieli się dostać do Rosji. Ojciec tłumaczył polskim służbom, że wywiózł córki ze Szwecji, bo tamtejsza opieka socjalna we wrześniu 2017 roku odebrała mu je i umieściła w muzułmańskiej imigranckiej rodzinie zastępczej; wcześniej, w 2014 roku jego żona zachorowała na schizofrenię. Lisowowi przyznano cotygodniowe 6-godzinne widzenia z dziećmi. Mężczyzna nie mógł się z tym pogodzić, więc wywiózł dzieci ze Szwecji. W kwietniu Sąd Rejonowy dla m.st. Warszawy orzekł, że trzy córki Rosjanina pozostaną pod jego opieką do czasu rozpatrzenia wniosku o przyznanie mu statusu uchodźcy.",,
Niemcy nie ufają Trumpowi. Szef MSZ domaga się „minimum polegania na nim”,"Minister spraw zagranicznych Niemiec Heiko Maas (SPD) zażądał od prezydenta USA Donalda Trumpa, by zapewnił „minimum polegania na nim” w kwestiach polityki zagranicznej. – Jest trudne uprawianie polityki, w której półokres rozpadu informacji lub faktów wynosi 24 godziny. Tak nie będzie to funkcjonować – przekonywał, dodając, że podobną opinię mają sami Amerykanie.","Maas nawiązał w ten sposób do zmiany poglądu Trumpa na kwestię ingerencji Rosji w wybory prezydenckie. Zapytany przez dziennikarza po spotkaniu z Władimirem Putinem w Helsinkach, czy potępił wobec swego rozmówcy rosyjskie usiłowania zmanipulowania wyborów, prezydent odpowiedział, że usłyszane od prezydenta Rosji dementi w tej sprawie było „nadzwyczaj silne i zdecydowane”. – Powiem to: nie widzę jakiegokolwiek powodu, dla którego miałoby dojść do rosyjskiej ingerencji – stwierdził.Słowa te wywołały na całym świecie falę krytyki. By ją uśmierzyć, Trump oświadczył na początku spotkania z republikańskimi kongresmenami w Białym Domu: „Akceptuję wniosek naszych służb wywiadowczych, że miała miejsce ingerencja Rosji w wybory w 2016 r.”. Wyraził przy tym przekonanie, że na wynik wyborów to nie wpłynęło.PrzejęzyczenieJak zaznaczył, w Helsinkach przejęzyczył się, gdyż miał na myśli to, że nie widzi „jakiegokolwiek powodu, by nie była to Rosja”. Wyraził jednocześnie swe pełne zaufanie do amerykańskich organów wywiadowczych.Maas nie uznał tego za przekonujące. – Najwyraźniej jest to próba ograniczenia szkód – oświadczył. Wyraził ubolewanie, że prezydent USA nie skorygował także innych swoich sformułowań. – Jego ataki na Unię Europejską, którą Trump określił jako „przeciwnika”, stoją nadal na porządku dziennym – ubolewał niemiecki minister.",,
Jaka będzie przyszłość Nowoczesnej? Ekspert mówi bez ogródek,"Po środowym głosowaniu w Sejmie w sprawie projektu liberalizującego przepisy aborcyjne, przez Nowoczesną i Platformę Obywatelską przeszedł huragan. W siłę swojego oddziaływania zwątpiły nawet czołowe posłanki Nowoczesnej.","–  Jestem wściekła na swoich kolegów  – mówi Katarzyna Lubnauer, przewodnicząca partii. – To wina prezydium – ocenia równie rozjuszona Joanna Scheuring-Wielgus. Jaka jest przyszłość partii, którą miotają takie nastroje?   Prof. Kazimierz Kik (politolog, Uniwersytet Jana Kochanowskiego w Kielcach): - Nowoczesna może teraz, jeden (poseł) po drugim, ewoluować w stronę PO.  Kluczowy był rozłam w kierownictwie. Kierownictwie, którego  tak naprawdę nie ma.  Posłanka  Scheuring-Wielgus jest zwolenniczką Ryszarda Petru, ale problem Nowoczesnej polega na tym, że Petru był słabym przywódcą, a Katarzyna  Lubnauer w ogóle nim nie jest. Ta partia praktycznie nie ma celu. Nie ma pytania: „po co?”. Z pewnością będą teraz szukali przewodnika.  I skąd go wezmą Znikąd. Nie ma wśród nich osoby o zdolnościach przywódczych. A celem poszczególnych posłów stała się już tylko czysta polityka. Owszem, Katarzyna Lubnauer to inteligentna kobieta, ale inteligentnych kobiet w Polsce są miliony. Podobnie Kamila Gasiuk-Pihowicz, bardzo inteligentna i elokwentna, ale przecież nie zagada rzeczywistości. One mogą tylko przyciągnąć uwagę, ale nie wskażą drogi.  Posłowie z Nowoczesnej będą uciekać do Platformy Obywatelskiej, ale oni przecież powstali w opozycji do PO, wręcz buncie wobec  tego, co prezentowała Platforma. To prawda, ale był to bunt niedojrzały. Nie tworzył alternatywy. Bunt ludzi PO przeciwko PO. Ci politycy źle odczytali  wskazówki czasu. Obecnie nie ma zapotrzebowania na tak daleko idący liberalizm. A oni nie dość, że nie mają odpowiednich wskazań, to jeszcze nie mają liderów, którzy wytyczyliby nowe szlaki. Nie mówiąc już pieniądzach. To już nie jest bieg na orientację, to jest bieg na ślepo. Oni już to widzą. Rozkład  tego ugrupowania  potrwa może do wyborów parlamentarnych. W  Platformie nastroje też nie są wesołe. Łamanie dyscypliny, wykluczanie z partii…  Rzeczywiście, ale oni nie idą tam po władzę. W ich przypadku to walka o utrzymanie się na powierzchni, to znaczy o ponowne wejście do Sejmu. W Polsce, ale nie tylko u nas, bo i w Czechach, na Węgrzech czy Austrii, jest coraz mniej miejsca dla takich partii jak PO. A już na pewno nie ma go dla dwóch partii liberalnych działających jednocześnie.  Platforma jednak jakoś utrzyma się na powierzchni, ale o władzy na razie nie ma co myśleć.   Czy myśli Pan, że po ostatnim zamieszaniu i otwartej krytyce nowego prezydium Nowoczesnej wewnątrz tej partii, do władzy będzie jeszcze chciał wrócić Ryszard Petru? Może i tak, ale to polityk skompromitowany. Jego już praktycznie nie ma na scenie. Nie sądzę, by jakiekolwiek ugrupowanie chciało się z nim wiązać. Nie można powiedzieć, że on jest skompromitowany, dlatego że zrobił coś wyjątkowo złego. On po prostu nic nie zrobił.",,
Triduum Paschalne i Wielkanoc w TVP,"Na czas Triduum Paschalnego i Świąt Wielkanocnych, Redakcja Audycji Katolickich TVP przygotowała dla widzów transmisje najważniejszych uroczystości z udziałem papieża Franciszka, a także premiery poruszających filmów dokumentalnych. Jak wyjaśnia kierownik tej redakcji ks. Maciej Makuła SDB, to element misji, polegającej na tym, by „czuć tak, jak odczuwa Kościół w Polsce i na świecie”.","Transmisje wielkopiątkowej Drogi Krzyżowej w rzymskim Koloseum i Mszy św. Zmartwychwstania Pańskiego na Placu Świętego Piotra wraz z papieskim błogosławieństwem Urbi et Orbi – to tradycyjne już propozycje Redakcji Audycji Katolickich TVP dla widzów, którzy w okresie Triduum Paschalnego i Wielkanocy chcą łączyć się w modlitwie z papieżem Franciszkiem. W tym roku na antenie TVP widzowie będą mogli zobaczyć: Orędzie Wielkanocne abpa Grzegorza Rysia i „Historię Zmartwychwstania pisaną piaskiem”. Telewizja zaprezentuje również, premierowo, filmy dokumentalne, których tematyka nawiązuje do tego, czym żyje dziś Kościół w Polsce i na świecie. Premierowe filmy dokumentalneSpośród świątecznych premier filmowych ks. Makuła poleca m.in. dokument zatytułowany „Świętokradztwo”, który zostanie wyemitowany w Poniedziałek Wielkanocny.  – Ten dokument opowiada o kradzieży relikwii Krzyża Świętego z Lublina. To bardzo ciekawa historia, opowiedziana w konwencji „kryminału katolickiego”, który do samego końca trzyma w napięciu – wyjaśnia kapłan. Kolejną z polecanych przez niego produkcji jest 52-minutowy „Gen Miłosierdzia”, jest to opowieść o św. bracie Albercie, przygotowana z okazji obchodzonego w 2016 r. w Kościele w Polsce roku poświęconego temu świętemu. Ksiądz Maciej poleca również dokument „Samotny w sercu dżungli”, opowieść o salezjańskim misjonarzu, pracującym wśród Indian. – To najnowsza, ukończona niedawno produkcja. Nasi reporterzy przez kilka tygodni towarzyszyli z kamerą misjonarzowi o. Józefowi Kamzie, który, niczym pierwsi apostołowie, ewangelizuje pływając łodzią z wioski do wioski. Ten obraz z pewnością zaciekawi polskiego widza i zachęci do wolontariatu misyjnego i wyjazdu na misje – mówi ks. Makuła. Widzowie TVP obejrzą też w święta krótki, ale poruszający reportaż poświęcony obecnej sytuacji chrześcijan w Syrii. – Nie jest to reportaż, który w oczywisty sposób podpowiada, jak pomóc, ale który wzbudza emocje i zastanowienie, jak zachować się wobec tragicznej sytuacji naszych braci na tych terenach – zapowiada kierownik Redakcji Audycji Katolickich. Redakcja Audycji Katolickich TVP przygotowuje kolejne propozycje dla widzów, nawiązujące do bieżących wydarzeń w Kościele. We współpracy z OTV Kraków powstaje film poświęcony służebnicy Bożej Hannie Chrzanowskiej, który zostanie wyemitowany z okazji jej beatyfikacji 28 kwietnia. Katolicka redakcja TVP przygotowuje się również do relacjonowania kanonizacji papieża Pawła VI zaplanowanej na 28 października, a także Synodu Biskupów nt. młodzieży i przyszłorocznych Światowych Dni Młodzieży w Panamie. 40-lecie wyboru Jana Pawła IITematem, który będzie coraz bardziej obecny w telewizyjnych audycjach, jest  40-lecie wyboru Jana Pawła II i trzyletnie przygotowanie do setnej rocznicy jego urodzin. Z tej okazji w TVP powstaje 12-odcinkowy cykl dokumentalny, zawierający wspomnienia i częściowo niepublikowane materiały archiwalne związane z postacią i nauczaniem papieża Polaka. Cykl będzie emitowany od 15 kwietnia, w każdą niedzielę przed południem. – Naszą misją jest czuć tak, jak odczuwa Kościół w Polsce i na świecie. Podejmujemy te tematy, które są obecne w publicznej debacie i potrzebują komentarza Kościoła. To m.in. temat ochrony życia ludzkiego, czy obecności młodzieży w Kościele. Czynimy to także za pośrednictwem kilkunastu kanałów w mediach społecznościowych, które cieszą się coraz większą popularnością, zwłaszcza wśród młodych ludzi. Ta działalność ma coraz ważniejszą rolę w naszej pracy ewangelizacyjnej – wyjaśnia ks. Makuła.   10 programów emitowanych regularnie na czterech kanałach TVP Na propozycje Redakcji Audycji Katolickich składa się 10 programów emitowanych regularnie w pasmach czterech anten TVP. Najwięcej, bo aż sześć propozycji, widzowie mogą znaleźć w telewizyjnej „Jedynce”.TVP 1 proponuje: niedzielny magazyn publicystyczny „Między Ziemią a Niebem” i transmisję cotygodniowej modlitwy Anioł Pański z udziałem Ojca Świętego, program dla dzieci „Ziarno”, młodzieżową audycję „Studio Raban”, „Rodzinny Ekspres” i cotygodniową transmisję Mszy św. z Sanktuarium Bożego Miłosierdzia w krakowskich Łagiewnikach.",,
"PSL i SLD planują wystawić kandydata, PiS nie chce Kidawy-Błońskiej. Walka o fotel marszałka Sejmu trwa","– Zastanawiamy się, czy zgłosić własnego kandydata lub kandydatkę.  Musimy ten dylemat rozstrzygnąć – mówił w TVP Info Leszek Miller, lider SLD. Nad propozycją własnego kandydata na stanowisko marszałka Sejmu zastanawia się także PSL, a PiS otwarcie mówi, że kandydatura Małgorzaty Kidawy-Błońskiej jest nie do zaakceptowania.","Rezygnacja ze stanowiska dotychczasowego marszałka Sejmu Radosława Sikorskiego ma związek z opublikowanymi w zeszłym tygodniu aktami śledztwa w sprawie tzw. afery podsłuchowej. Platforma Obywatelska zaproponowała na to stanowisko rzeczniczkę rządu Małgorzatę Kidawę-Błońską. Powołanie nowego marszałka ma nastąpić na posiedzeniu Sejmu w przyszłym tygodniu. Kidawa-Błońska zapowiedziała we wtorek, że będzie rozmawiać ze wszystkimi klubami. Politolodzy oceniają, że to dobra kandydatura; Kidawa-Błońska w ich ocenie reprezentuje poważniejsze oblicze PO, zyskuje dzięki koncyliacyjnemu sposobowi bycia. „Ta kandydatura jest nie do przyjęcia”Szef klubu PiS Mariusz Błaszczak mówił jednak, że  kandydatura Kidawy-Błońskiej jest nie do zaakceptowania dla jego partii. – Propozycja przejścia rzecznika rządu na fotel marszałka jest nie do przyjęcia. Marszałkiem Sejmu powinien być ktoś, kto reprezentuje cały Sejm, a nie tylko koalicję rządową, albo partię rządzącą – podkreślił.Błaszczak nie wykluczył, że klub PiS poprze w głosowaniu kandydaturę Józefa Zycha z PSL, jeśli taka zostanie zgłoszona. – Kandydatura Zycha jest kandydaturą, nad którą warto się zastanowić. On daje gwarancję, że nie będzie zaangażowany w bieżące spory polityczne, że nie przekształci Sejmu w maszynkę do głosowania – ocenił. Jak dodał, bardzo mało prawdopodobne jest, że klub PiS zgłosi swojego kandydata na marszałka Sejmu. – Zdajemy sobie sprawę, że marszałkiem Sejmu może być ktoś, kto trzyma większość głosów w Sejmie –  przekonywał Błaszczak. „Oceniamy wysoko jej kompetencje”Przewodniczący klubu PSL Jan Bury pytany, czy jego klub wystawi kandydaturę Zycha na marszałka Sejmu, powiedział, że jego klub jest w trakcie dyskusji na ten temat. – Trend jest taki, że wielu spośród ludowców, członków kierownictwa PSL-u, czy klubu parlamentarnego bardzo pozytywnie ocenia Zycha, bo jest osobą znaną, wybitnym parlamentarzystą, z wielkimi zasługami, autorytetem. Ale też oceniamy wysoko kompetencje pani Kidawy–Błońskiej. Mamy świadomość, że jest to w umowie koalicyjnej funkcja zastrzeżona dla PO – powiedział Bury. Zaznaczył, że decyzja ws. kandydatury na marszałka Sejmu to kwestia przyszłego tygodnia. „SLD jest gotowe na spotkanie”Szef SLD Leszek Miller oświadczył, że Sojusz rozważa wystawienie własnego kandydata do fotela marszałka. Miller nie podał jednak żadnego nazwiska. Zaznaczył, że SLD jest gotowe na spotkanie z Kidawą-Błońską. – Jeśli pani Kidawa–Błońska zamierza spotkać się z ugrupowaniem, to nie widzimy żadnych przeciwwskazań – powiedział. Rzecznik prasowy Zjednoczonej Prawicy Patryk Jaki powiedział, że nie ma ostatecznej decyzji klubu ws. poparcia kandydata na marszałka Sejmu. – Raczej nie będziemy popierać kandydatury Kidawy-Błońskiej, ponieważ dała się poznać jako wyjątkowo żarliwy partyjny funkcjonariusz, a marszałek Sejmu powinien się charakteryzować przede wszystkim obiektywizmem, szerszym spojrzeniem niż tylko partyjnym – stwierdził.",,
Franciszek: Strzeżcie cennego chrześcijańskiego skarbu,"Papież Franciszek przybył w sobotę rano z pielgrzymką do miasta Pietrelcina, w którym urodził się święty Ojciec Pio. Ojciec Święty odwiedzi też San Giovanni Rotondo, gdzie znajduje się sanktuarium zakonnika i wzniesiony z jego inicjatywy szpital.","Po przylocie helikopterem do Pietrelciny Franciszek spotkał się z wiernymi i wygłosił przemówienie. Zachęcał mieszkańców, by strzegli jako cennego skarbu chrześcijańskiego i kapłańskiego świadectwa świętego Pio. – Niech będzie ono dla każdego z was bodźcem, by w pełni przeżywać swoje życie, w stylu błogosławieństw i uczynków miłosierdzia – powiedział. W swoim przemówieniu papież nawiązał do drogi życiowej Ojca Pio. Przypomniał o jego zmaganiach duchowych w 1911 roku, przeżywanych właśnie w Pietrelicinie. Zaznaczył, że „w tych strasznych chwilach Ojciec Pio czerpał energię z nieustannej modlitwy i ufności, którą zawsze pokładał w Panu”. Franciszek zachęcił mieszkańców Pietrelciny do naśladowania swego rodaka i stawania się narzędziem miłości Jezusa do najsłabszych. – Jednocześnie, rozważając jego bezwarunkową wierność wobec Kościoła, będziecie świadkami komunii, ponieważ tylko komunia buduje i tworzy – dodał papież.",,
"Marcinkiewicz: jeśli PO przegra, rozważę powrót do polityki","– Musimy poczekać na jeden ważny element, na wybory samorządowe. To będą dla PO bardzo trudne wybory. Uważam, że je przegra – mówił w rozmowie z TVP Info Kazimierz Marcinkiewicz, były premier.","Zapytany o to, czy można spodziewać się jego powrotu do polityki, Marcinkiewicz odpowiedział, że poczeka na wyniki wyborów samorządowych.– Ja mniej więcej od dwóch lat mówiłem, że wybory europejskie dla PO będą dosyć łatwe. Mimo, że były bardzo trudne, to zdołali wygrać, bo Polacy są proeuropejscy i nagradzają partię najbardziej proeuropejską. Wybory samorządowe już takie nie będą, bo wybory samorządowe to już nie jest tylko Donald Tusk, który potrafi mówić do ludzi, potrafi w  czasie kampanii pracować, to cała masa różnych interesów – wyjaśniał.Jeżeli PO wybory przegra, wtedy Marcinkiewicz będzie zastanawiał się nad powrotem do polityki. – Będę wtedy rozważał powrót, dlatego, że Polska może dużo stracić na takim rządzie, gdzie premierem jest Jarosław Kaczyński, wicepremierem od spraw bezpieczeństwa jest Antoni Macierewicz, wicepremierem od spraw gospodarki jest Janusz Korwin-Mikke. To może być tak wybuchowa mieszanka dla Polski, że tego nie wytrzymamy – stwierdził.",,
Francja wydała Argentynie funkcjonariusza junty,"Wydany przez Francję były argentyński policjant, 66-letni Mario Sandoval przyleciał pod eskortą do Buenos Aires. Jest podejrzany o udział w zbrodniach z czasów dyktatury wojskowej w Argentynie (1976-1983).","Mario Sandoval znalazł się we Francji w 1985 roku, dwa lata po upadku „dyktatury pułkowników”, jednego z najbardziej krwawych latynoamerykańskich reżimów. W 1997 roku otrzymał francuskie obywatelstwo. Od 2012 roku władze argentyńskie występowały o jego ekstradycję. Zgodę w tej sprawie wydał dopiero rząd Francji 21 sierpnia br. Podstawą do tej decyzji było jedynie zamordowanie studenta architektury Hernana Abriata w 1976 roku, a nie udział w setkach innych, udowodnionych w sądzie mordów popełnionych przez argentyńską juntę na członkach opozycji.Sandoval, który według akt argentyńskiej prokuratury m.in. stosował elektryczny ruszt do wymuszania zeznań, zdaniem oskarżenia brał udział w ponad 500 zabójstwach i porwaniach. Były argentyński policjant twierdzi niezmiennie, że „pomylono go z inną osobą”.",,
Gazprom planuje budowę zakładów przetwórstwa gazu nad Bałtykiem,Rosyjski koncern Gazprom planuje zbudowanie nad Bałtykiem wielkich zakładów przetwórstwa gazu połączonych z zakładami chemicznymi; będą one mogły przetwarzać do 45 mld metrów sześciennych gazu rocznie – podał w poniedziałek dziennik gospodarczy „Wiedomosti”.,"Budowa planowana jest pod Ust-Ługą obok Petersburga. W zakładach przetwórstwa gazu surowiec będzie oczyszczany, a otrzymany metan będzie skraplany w terminalu do skraplania gazu ziemnego Baltic LNG, który ma być ukończony w przyszłej dekadzie. Na potrzeby terminalu LNG wystarczy 14-15 mld metrów sześciennych gazu rocznie; reszta surowca ma być przeznaczona na eksport gazociągiem Nord Stream 2 – piszą „Wiedomosti”. Inna planowana w zakładach działalność to produkcja etylenu i polietylenu. Partnerem Gazpromu w projekcie jest spółka Rusgazdobycza, wcześniej należąca do biznesmena Arkadija Rotenberga. Przedsiębiorca ten jest uważany za przyjaciela prezydenta Rosji Władimira Putina. Obecnie struktura własności Rusgazdobyczy nie jest znana. Obie firmy podpisały list intencyjny o rozwijaniu projektów w sferze przetwórstwa gazu i gazochemii w maju 2017 roku – relacjonują „Wiedomosti”.",,
Franciszek w odwiedzinach u Benedykta XVI,"Papież Franciszek odwiedził we wtorek swego emerytowanego poprzednika Benedykta XVI, by złożyć mu wielkanocne życzenia. Watykaniści zauważają, że Joseph Ratzinger jest w dość dobrej formie, mimo trudności, jakie ma z chodzeniem.","O wtorkowym spotkaniu poinformowało biuro prasowe Watykanu. Nie opublikowano żadnego zdjęcia z wizyty Franciszka w dawnym budynku klasztornym Matter Ecclasiae w Ogrodach Watykańskich, gdzie mieszka emerytowany papież. Wraz z informacją o spotkaniu Watykan opublikował natomiast ich archiwalną fotografię. Papież Franciszek zawsze przed świętami odwiedza Benedykta XVI i  składa mu życzenia.W kwietniu do emerytowanego papieża ma przyjechać jego starszy o 3 lata brat ksiądz Georg Ratzinger, mieszkający w Niemczech.Razem spędzą 91. urodziny Benedykta XVI, które przypadają 16 kwietnia.",,
Politycy SLD „mają dość” i ruszają w Polskę czerwonymi busami,"„Masz dość! Chodź z nami” – pod takim hasłem politycy SLD będą od piątku podróżować po kraju czerwonymi busami. Jeszcze w piątek odwiedzą Płock, później m.in. Gdańsk i Ustkę. – Będziemy przekonywać Polaków do dobrego programu SLD – zapowiada szef partii Leszek Miller.","Na briefingu rozpoczynającym akcję pojawiło się kilkunastu działaczy SLD, m.in. szef Sojuszu, wiceprzewodniczące partii Paulina Piechna-Więckiewicz i Joanna Senyszyn, poseł Tadeusz Iwiński i rzecznik Sojuszu Dariusz Joński.– Silna i liczna ekipa posłanek, posłów, działaczy SLD wyrusza dziś w teren. Będziemy rozmawiać z mieszkańcami różnych regionów, będziemy ich przekonywać do dobrego programu SLD – oświadczył Miller. Zapewnił, że sam dołączy do posłów w poniedziałek.SLD chce przekonywać do „trzeciej drogi” Joński mówił, że Sojusz chce rozmawiać o przyszłości Polski rzetelnie, a nie „na hasła populistyczne, jak to robi w tej chwili PiS i Platforma”. Według niego, Sojusz chce przekonać Polaków do „trzeciej drogi”. – Jest prawicowo-konserwatywna – reprezentowana przez PiS, jest liberalna, brakuje tej trzeciej drogi, języka ludzkiego, lewicowego. (...) Dlatego też jedziemy – oświadczył polityk Sojuszu. Jak poinformował, 15 parlamentarzystów SLD będzie jeździć po kraju trzema busami. Jeszcze w piątek odwiedzą Płock, w sobotę Ciechocinek, w niedzielę – Malbork i Gdańsk, następnie m.in. Gdynię, Władysławowo, Rowy, Ustkę. Będą organizowali konferencje prasowe i rozdawali gazetę zatytułowaną „Dość”, w której – jak mówił Joński – mowa jest o tym, „co zrobić, by Polskę naprawić”.Sojusz dąży do zjednoczenia lewicy Według Jońskiego, politycy Sojuszu będą także pytali o przyszłość zjednoczenia lewicy. – Chcemy, by to ludzie centrolewicy nam powiedzieli, w którą stronę najlepiej pójść, jaką ofertę najlepiej przygotować, chcemy się podzielić naszym programem, ale również naszymi projektami ustaw, które składaliśmy od czterech lat – powiedział. Piechna-Więckiewicz apelowała z kolei: – Chodźcie państwo z nami, porozmawiajcie z nami o tym, jaka ma być lewica i dlaczego jest potrzebna, bo jest potrzebna. Te wybory nie zostały rozstrzygnięte i nie może być tak, że nie będzie lewicy w polskim Sejmie. Nie będzie takiej sytuacji.Senyszyn przekonywała zaś, że SLD ma wspaniałe propozycje, „które na pewno porwą Polaków, którzy mają lewicowe poglądy”. Inny polityk Sojuszu, Wincenty Elsner, podkreślał, że zwykle ci, którzy „mieli dość”, przyjeżdżali pod Sejm, a teraz jest odwrotnie – SLD jedzie do nich.– Tak naprawdę wybór dziś dla Polski jest następujący: to jest albo prawica w swoich różnych odmianach - Platforma, PiS i de facto PSL, albo to są nurty populistyczne typu właśnie pan Kukiz (...). Jest trzecia droga, trzecia możliwość – to jest lewica polityczna, demokratyczna – mówił z kolei Tadeusz Iwiński.",,
"Prawie połowa Polaków nie wie, kim jest Małgorzata Kidawa-Błońska","Prawie połowa respondentów nie zna Małgorzaty Kidawy-Błońskiej nawet ze słyszenia – wynika z sondażu przeprowadzonego na panelu Ariadna dla „Wirtualnej Polski”. Wielu ankietowanych nie wie również, że jest ona kandydatką Koalicji Obywatelskiej na premiera.","Z badania dla portalu wp.pl wynika, że 49 proc. Polaków nie zna Małgorzaty Kidawy-Błońskiej. Tymczasem o byłej premier Beacie Szydło nie słyszało zaledwie 12 proc. respondentów. Ankietowani zostali zapytani również, czy słyszeli wcześniej, że Kidawa-Błońska ma zostać premierem, jeśli wybory wygra Koalicja Obywatelska. Przecząco odpowiedziało 51 proc. respondentów. Badanie wykazało również, że Szydło i Kidawa-Błońska cieszą się podobnym zaufaniem. 22 proc. ankietowanych przyznało, że bardziej ufa byłej premier. Kandydatka KO na szefa rządu uzyskała w tym przypadku o jeden punkt procentowy mniej.",,
Poczta Polska przed świętami planuje zatrudnić 2 tys. pracowników,"Poczta Polska planuje przed świętami zatrudnić 2 tys. nowych pracowników – podała w komunikacie spółka. Jak czytamy, operator będzie potrzebował dodatkowych pracowników sortowni, listonoszy oraz kierowców z uprawnieniami do prowadzenia pojazdów do i powyżej 3,5 t.","Podano, że zainteresowani mogą pracować zarówno na podstawie umowy o pracę, jak i umowy zlecenia. Szczególnie poszukiwani są pracownicy w Bydgoszczy, Białymstoku, Olsztynie, Gdańsku, Szczecinie, Katowicach, Krakowie, Lublinie, Kielcach, Łodzi, Poznaniu, Wrocławiu i Warszawie.  Jak zaznaczyła dyrektor zarządzająca Pionem Kapitału Ludzkiego w Poczcie Polskiej, dzięki temu, że sieć placówek i sortownie znajdują się w całej Polsce, każdy chętny może znaleźć zatrudnienie niedaleko swojego miejsca zamieszkania.  W komunikacie przypomniano, że w ramach zeszłorocznej kampanii świątecznej realizowanej pod hasłem „Sprezentuj sobie pracę”, Poczta Polska zatrudniła blisko 3,7 tys. osób, następnie podczas tegorocznej kampanii wiosennej – 2,3 tys. osób, a podczas kampanii wakacyjnej, zakończonej pod koniec września tego roku – ponad 4,3 tys. osób.  Poczta Polska jest największym operatorem na rodzimym rynku, zatrudnia ponad 80 tys. pracowników, z czego ponad 2,2 proc. zatrudnionych to osoby z niepełnosprawnościami. Ma ponad 7,5 tys. placówek, filii i agencji pocztowych.",,
Sobecka nie złamała prawa płacąc za o. Rydzyka,"Sąd Okręgowy w Toruniu uchylił wyrok na
posłankę Annę Sobecką (PiS) za wykroczenie polegające na uiszczeniu grzywny
za dyrektora Radia Maryja o. Tadeusza Rydzyka. W pierwszej instancji sąd
wymierzył parlamentarzystce grzywnę w wysokości 3,5 tysiąca złotych.","Dyrektor Radia Maryja w 2011 r. został ukarany prawomocnie grzywną zaprowadzenie nielegalnej zbiórki pieniędzy na finansowanie Telewizji Trwam,Wyższej Szkoły Kultury Społecznej i Medialnej oraz wierceń geotermalnychrealizowanych przez Fundację Lux Veritatis. Wyrok w pierwszej instancjizapadł 11 lutego 2011 r., a 17 czerwca został utrzymany w mocy przez sąddrugiej instancji. 27 lutego 2012 r. posłanka Sobecka zapłaciła za o. Rydzykagrzywnę.W marcu sąd rejonowy uznał, że parlamentarzystka – uiszczając grzywnę zaosobę ukaraną prawomocnym wyrokiem, dla której nie była osobą najbliższą –popełniła wykroczenie z art. 57 par. 1 Kodeksu wykroczeń. Na tej podstawiesąd ukarał ją grzywną w wysokości 3,5 tysiąca złotych, a także orzekł przepadek 3,5tysiąca złotych zapłaconej grzywny za o. Rydzyka. Przed sądem Sobecka przekonywała,że pieniądze na grzywnę jedynie pożyczyła zakonnikowi. Sędzia RafałSadowski uznał, że jej wyjaśnienia były przekonujące i trafnie zostały przeznią porównane do praktyki „wykładania” pieniędzy na wspólny cel w gronieznajomych za kogoś, kto akurat jest np. nieobecny.Sędzia zwrócił też uwagę, że postawa posłanki uchroniła autorytet sądu. – Gdyby sąd zamienił karę grzywny orzeczoną wobec ojca Tadeusza Rydzyka nakarę zastępczą pozbawienia wolności i tę karę wykonał, to bardzo wiele osóbodebrałoby to jako szykanę czy represję wobec osoby za jakąś błahą sprawę,czy nawet wobec osoby wręcz niewinnej – jak pewnie wielu sądzi. (...) Gdybysąd ominął tę konieczność zamiany kary, no to wówczas podniosłyby się głosy,że ojciec Rydzyk stoi ponad prawem, że inne stosuje się przepisy wobec osób„ze świecznika”, osób znanych z mediów – ocenił sędzia Sadowski.Zaznaczył także, że w postępowaniu poseł Sobeckiej nie można dopatrywać siępróby uzyskania „politycznych profitów”, gdyż choć kwestionowała zasadnośćsamej kary nałożonej na o. Rydzyka, to zapłacenie grzywny uważała zakonieczność.Po zapłaceniu grzywny za zakonnika posłanka Sobecka tłumaczyła, że zrobiłato, gdyż „niegodziwością byłoby ściąganie tych pieniędzy, które mająprzeznaczenie na rozbudowę i funkcjonowanie Radia Maryja lub też TelewizjiTrwam”.W trakcie procesu Sobecka konsekwentnie utrzymywała, że tylko „wyłożyła”pieniądze na grzywnę, o co została poproszona przez współpracownika dyrektoraRadia Maryja o. Jana K., który po pewnym czasie zwrócił jej kwotę w obecnościo. Rydzyka. Odnosząc się do swojej wypowiedzi na konferencji prasowej,powiedziała, że informując o zapłaceniu grzywny, posłużyła się pewnym skrótemna potrzeby mediów.Po ogłoszeniu decyzji sądu drugiej instancji parlamentarzystka niekryła satysfakcji.  – Swoje działania konsultowałam z prawnikami i nigdy niezdecydowałabym się na jakiekolwiek działania, które naruszają polski porządekprawny – zaznaczyła.Posłanka Sobecka przed procesem zrzekła się immunitetu. Przed sądemwystępowała bez adwokata. Wniosek o ukaranie parlamentarzystki złożyłaKomenda Miejska Policji, do której wpłynęły trzy zawiadomienia o możliwościpopełnienia wykroczenia przez Sobecką.Ogłoszona decyzja Sądu Okręgowego w Toruniu jest prawomocna.",,
Tusk kandydatem PO na szefa Europejskiej Partii Ludowej,"„PO oficjalnie zgłosiła kandydaturę Donalda Tuska na szefa EPP” – podało na Twitterze centrum analityczne Polityka Insight. Jak dodano, Grzegorz Schetyna podpisał pismo w tej sprawie. Informację potwierdził senator-elekt i doradca lidera PO ds. międzynarodowych Marcin Bosacki.","Na Twitterze Polityka Insight podano, że Donald Tusk ma być oficjalnym kandydatem PO na przewodniczącego Europejskiej Partii Ludowej (EPP). Jak dodano, przewodniczący PO Grzegorz Schetyna miał podpisać już pismo w tej sprawie. W czwartek Schetyna spotkał się z Tuskiem w Brukseli. Wniosek o powołanie obecnego szefa Rady Europejskiej na przewodniczącego EPP to jeden z efektów spotkania.– Donald Tusk to czołowy polityk europejskiej chadecji, którego na start na przewodniczącego EPP namawiali w Europie wszyscy, łącznie z obecnym szefem Europejskiej Partii Ludowej Josephem Daulem. Tusk się zgodził, a ja, jako szef jego macierzystej partii, podpisałem zgłoszenie tej kandydatury – powiedział w piątek Schetyna PAP.Lider PO zaznaczył przy tym, że ubieganie się przez Tuska o funkcję szefa Europejskiej Partii Ludowej nie zamyka mu drogi do startu w wyborach prezydenckich. – Ta kwestia jest otwarta – dodał.Donald Tusk, były premier RP, sprawował od 5 lat urząd przewodniczącego Rady Europejskiej. 1 grudnia przekaże go belgijskiemu politykowi Charlesowi Michelowi. EPP, na czele której być może stanie Tusk, jest jedną z głównych sił w Parlamencie Europejskim. Powstała w 1976 r., w jej skład wchodzą politycy partii chadeckich. EPP popiera integrację europejską. Od 2013 r. szefem EPP w PE jest francuski polityk Joseph Daul. Eurodeputowanymi partii z Polski są politycy PO i PSL.",,
Historia pewnego zdjęcia. Jak to było z gestem Żurka,"Zdjęcie Waldemara Żurka maszerującego w manifestacji w stroju sędziego obiegło internet, a widoczny na nim gest sędziego wzbudził wiele emocji. Ciężko powiedzieć do kogo dokładnie zwracał się prawnik i jakie były jego intencje. Analiza dostępnych materiałów wideo, wskazuje na to, że sędzia rzeczywiście pokazał środkowy palec. Następnie dołożył drugi palec, wskazujący, tworząc znak odwróconej „victorii”, czyli wierzchem dłoni zwróconym w stronę patrzącego.","„Marsz Tysiąca Tóg” przeszedł ulicami Warszawy w sobotę 11 stycznia pod hasłem „Prawo do niezawisłości, prawo do Europy”. Demonstranci zebrali się przy Sądzie Najwyższym i w milczeniu przeszli pod Sejm. Na czele marszu, często w togach, szli przedstawiciele zawodów prawniczych z Polski i Europy.Marsz, którego jednym z głównych organizatorów było Stowarzyszenie Sędziów Polskich „Iustitia”, miał być sprzeciwem m.in. wobec procedowanych ostatnio w parlamencie zmian w ustawach sądowych.Na opublikowanej w portalu społecznościowym fotografii widać, jak sędzia Waldemar Żurek unosi środkowy palec w kierunku obiektywu. Przypomina to obraźliwy gest, o co wielu internautów posądziło sędziego.Jednak na nagraniu z samego marszu moment uniesienia dłoni wygląda inaczej. Widzimy, jak sędzia unosi dwa palce. Jeśli przyjrzeć się nagraniu dokładniej, sędzia prostuje najpierw jeden, a potem drugi palec. Fotografia, która obiegła internet prawdopodobnie została wykonana w momencie, kiedy wyprostowany był palec środkowy. Po ułamku sekundy manifestujący prawnik wyprostował również palec wskazujący, co miało oznaczać symbol V.",,
Nowicka i Grodzka przeciwne militarnemu wsparciu Ukrainy przez USA,– Konflikt na Ukrainie to wspólna sprawa europejska – odpowiedziała w programie „Dziś wieczorem” w TVP Info Anna Grodzka na pytanie: czy Polska powinna wspierać wysyłanie broni przez Stany Zjednoczone na Ukrainę. – Trzeba zwołać odpowiednie instytucje i podjąć ewentualną współpracę w tym zakresie. Tu nie ma miejsca na indywidualne działanie i indywidualne decyzje – dodała Wanda Nowicka. Obie kandydatki na prezydenta były zgodne: wojna niczego nie rozwiąże.,"Wanda Nowicka kandyduje na urząd prezydenta. Wspiera ją m.in. Unia Pracy. Natomiast Anna Grodzka jest kandydatką Partii Zielonych. Obie kandydatki na urząd prezydenta podkreślały w programie „Dziś wieczorem”, że Polska nie powinna podejmować indywidualnych decyzji ws. Ukrainy, ale powinna działać wspólnie z Unią Europejską i NATO. – To, że jesteśmy w NATO oraz częścią Unii Europejskiej stanowi bardzo poważną tarczę – powiedziała Grodzka. Podkreśliła też, że trzeba być gotowym na agresję i podejmować działania, które zapewnią Polsce bezpieczeństwo, chociaż zaznaczyła, że Polska powinna „wyzbywać się chęci machania szabelką”. – Powinniśmy potraktować poważnie jedność Unii Europejskiej i naszą obecność w NATO – dodała Grodzka. „Tej wojny nie da się wygrać militarnie”Wanda Nowicka dodała, że w przypadku, kiedy Polska stanie przed decyzją czy wspierać militarnie Ukrainę albo popierać takie wsparcie udzielone np. przez USA, wcześniej  „trzeba zwołać odpowiednie instytucje i podjąć ewentualną współpracę w tym zakresie. Tu nie ma miejsca na indywidualne działanie i indywidualne decyzje”. – Polska powinna prowadzić politykę zagraniczna, także tę, która dotyczy Ukrainy i Rosji, w ramach polityki europejskiej – zaznaczyła Nowicka. Obie kandydatki zgodziły się w tym, że Polska, gdyby to była nasza indywidualna decyzja, nie powinna militarnie wpierać Ukrainy. – Tej wojny nie da się wygrać militarnie. Dostarczanie broni i wojska, to tylko podgrzewanie tego konfliktu – podsumowała Grodzka.",,
Liga Arabska uznała Hezbollah za organizację terrorystyczną,"Szefowie dyplomacji krajów Ligi Arabskiej uznali szyicki, libański Hezbollah za organizację terrorystyczną. Decyzję taką podjęto podczas piątkowego posiedzenia w Kairze.","Saudyjski minister spraw zagranicznych Ahmed Kattan zdradził na antenie arabskiej telewizji Al-Arabija, że głosowanie w sprawie rezolucji nie było jednomyślne, ponieważ Liban i Irak wstrzymały się od głosu.Sunnici są „za”Na początku marca za uznaniem, że Hezbollah jest organizacją terrorystyczną, zagłosowały także kraje należące do Rady Współpracy Zatoki Perskiej (GCC) – Arabia Saudyjska, Katar, Bahrajn, Kuwejt, Zjednoczone Emiraty Arabskie i Oman. Są one także członkami Ligi Arabskiej, a dominuje w nich sunnicka odmiana Islamu.Ostatnio nastąpiło do wzrostu wrogości między Hezbollahem a krajami Zatoki Perskiej. Libańska partia oskarżana jest o współpracę z szyickim Iranem oraz ingerowanie w wewnętrzne sprawy krajów arabskich. Konflikt narastaKonflikt narasta też w związku z konfliktem w Syrii, gdzie Teheran i Hezbollah wspierają reżim prezydenta Baszara el-Asada, z którym walczą rebelianci popierani m.in. przez Arabię Saudyjską.Kraje Zatoki Perskiej już w 2013 roku nałożyły sankcje na członków Hezbollahu, a poszczególne kraje arabskie uznały partię za organizację terrorystyczną. Opinię tę od dawna podzielają między innymi Stany Zjednoczone.",,
Premier: Wpływy ze zniesienia 30-krotności składek na ZUS są założone w budżecie,Wpływy ze zniesienia 30-krotności składek na ZUS są założone w budżecie – mówi premier Mateusz Morawiecki w wywiadzie dla poniedziałkowej „Rzeczpospolitej”.,"Premier w wywiadzie został zapytany o zapowiedziane podwyższenie płacy minimalnej. „Ludzie mniej zarabiający mogli się cieszyć, ale więcej zarabiający – nieco zaniepokoić. Koalicja Obywatelska mówi wręcz o wojnie PiS z przedsiębiorcami i lepiej zarabiającymi. Na ile to problem?” – pytał szefa rządu dziennikarz „Rz”.„Tworzymy dla przedsiębiorców najlepsze możliwe warunki do rozwoju. Zwłaszcza dla polskich przedsiębiorców. Gdybyśmy walczyli z przedsiębiorcami, to czy obniżylibyśmy CIT dla małych spółek z 19 do 9 proc., czy teraz proponowalibyśmy mikrofirmom obniżkę obciążeń ZUS-owskich o blisko 500 zł miesięcznie?” – mówił Morawiecki.„Narracja KO kompletnie się nie klei. Mamy w okresie czterotnich rządów PiS–u najwyższy przyrost średniego wynagrodzenia w porównaniu z kadencjami wszystkich poprzednich rządów. Nawet rząd Pawlaka, Oleksego, Cimoszewicza, czyli cztery lata, gdy wzrost PKB był nawet rzędu 7 proc., nie charakteryzował się takim wzrostem płac, również tych średnich i wyższych. Płaca minimalna, dopiero przez nas tak mocno już ruszona, skłoniła do myślenia kompleksowo o gospodarce. Generalnie całość wzrostu płac jest spójna z tempem podnoszenia płacy minimalnej” – podkreślił premier.",,
Prezydenci Polski i USA podpisali wspólną deklarację o współpracy obronnej,Prezydenci RP Andrzej Duda i USA Donald Trump podpisali wspólną deklarację o współpracy obronnej w zakresie obecności sił zbrojnych Stanów Zjednoczonych Ameryki na terytorium Polski. „Polsko-amerykańska współpraca strategiczna wchodzi na nowy etap” – napisała na Twitterze Kancelaria Prezydenta RP.,"Na wstępie deklaracji podkreślono, że „Rzeczpospolitą Polską i Stany Zjednoczone Ameryki łączy historia przyjaźni opartej na obustronnych wysiłkach, wspólnych wartościach i wzajemnym szacunku”.„Walczyliśmy ramię w ramię na całym świecie, w tym w Iraku i Afganistanie, aby zapewnić pokój i bezpieczeństwo naszym narodom i całemu światu. Ta przyjaźń stanowi podstawę coraz bliższych relacji strategicznych i obronnych, skupionych na zagrożeniach dla bezpieczeństwa, pokoju i dobrobytu obu państw oraz obszaru obowiązywania Traktatu Północnoatlantyckiego” – czytamy. „Polska i Stany Zjednoczone potwierdzają swoje zobowiązania wobec Organizacji Traktatu Północnoatlantyckiego (NATO), w tym zobowiązania wynikające z artykułów 3 i 5 Traktatu Północnoatlantyckiego, jako podstawy wzajemnych relacji obronnych” – głosi polsko-amerykańska deklaracja. Zgodnie z dokumentem „Polska i Stany Zjednoczone wyrażają przekonanie, że obecność personelu wojskowego Stanów Zjednoczonych w Polsce wzmacnia NATO-wskie wysiłki odstraszania oraz obronę Polski, Stanów Zjednoczonych i Sojuszu”. „I dlatego Stany Zjednoczone planują zwiększyć swoją obecność wojskową w Polsce” – napisano w deklaracji. Jest w niej także mowa o tym, że Polska i USA podzielają „najważniejsze wspólne wartości, w tym silne przywiązanie do demokracji, wolności, praw jednostki, wolnego rynku oraz wzajemny kierunek dla niepodległości i suwerenności każdego z naszych państw”. „Stany Zjednoczone planują zwiększyć swoją aktualną obecność wojskową w Polsce, wynoszącą około 4,5 tys. rotujących się członków personelu wojskowego. Ta trwała obecność wzrośnie w najbliższej przyszłości o około 1 tys. dodatkowych żołnierzy i będzie skoncentrowana na zapewnieniu w Polsce dodatkowych zdolności obrony i odstraszania” – czytamy w dokumencie.Zgodnie z deklaracją, Polska planuje zapewnić i utrzymywać wspólnie uzgodnioną infrastrukturę przeznaczoną dla wstępnego pakietu dodatkowych polsko-amerykańskich projektów, bez kosztów dla Stanów Zjednoczonych i z uwzględnieniem planowanego poziomu jej wykorzystania przez Siły Zbrojne USA. „Polska planuje również zapewnić dodatkowe wsparcie Siłom Zbrojnym USA, wykraczające poza obowiązujący w NATO standard wsparcia przez państwo-gospodarza” – napisano w dokumencie. Te dodatkowe projekty to – jak czytamy w deklaracji – m.in. utworzenie Wysuniętego Dowództwa Dywizyjnego USA w Polsce oraz utworzenie i wspólne wykorzystywanie przez Siły Zbrojne Stanów Zjednoczonych i Siły Zbrojne Rzeczypospolitej Polskiej, Centrum Szkolenia Bojowego (CSB) w Drawsku Pomorskim oraz docelowo w kilku innych lokalizacjach w Polsce. „Stany Zjednoczone zamierzają kontynuować wsparcie dla Sił Zbrojnych Rzeczypospolitej Polskiej w utworzeniu CSB przez zapewnienie obecności amerykańskich doradców” – napisano w deklaracji. „Stany Zjednoczone zamierzają udostępniać Polsce, stosownie do okoliczności, informacje uzyskane w wyniku działań tej eskadry w celu wspierania naszych założeń obronnych” – głosi deklaracja. Kolejne projekty to: utworzenie bazy lotniczej załadunkowo-rozładunkowej w celu wspierania przemieszczania się wojsk dla odbycia ćwiczeń lub na wypadek kryzysu, utworzenie grupy wsparcia na teatrze w celu zabezpieczenia obecnych i przyszłych Sił Zbrojnych USA w Polsce, utworzenie w Polsce zdolności sił specjalnych USA w celu wsparcia operacji powietrznych, lądowych i morskich, a także utworzenie infrastruktury wspierającej obecność w Polsce pancernej brygadowej grupy bojowej, lotniczej brygady bojowej oraz batalionu wsparcia logistycznego. W dokumencie czytamy m.in., że Polska i Stany Zjednoczone „dążą do zawarcia międzynarodowych umów oraz innych uzgodnień, niezbędnych do realizacji wspólnej wizji zwiększonej współpracy obronnej, w tym usprawnienia funkcjonowania Sił Zbrojnych USA w Polsce”. „Polska i Stany Zjednoczone będą odbywały regularne konsultacje w celu omówienia i planowania potencjalnych zmian stanu obecności sił oraz odpowiednich wymagań infrastrukturalnych dla Sił Zbrojnych USA rozmieszczonych w Polsce” – zapowiedziano w deklaracji. „Oczekujemy pogłębienia i rozszerzenia naszej współpracy obronnej w nadchodzących latach” – głosi dokument.",,
„Łowca bramek” o losowaniu Euro 2020: Wyjdziemy z grupy,"Reprezentacja Polski poznała dwóch rywali podczas przyszłorocznych mistrzostw Europy. Drużyna Jerzego Brzęczka zmierzy się z Hiszpanią i Szwecją oraz zespołem z baraży – Irlandią Północną, Słowacją, Bośnią i Hercegowiną lub Irlandią. – Mamy na tyle mocną drużynę, że musimy wymagać od nich awansu – mówi w rozmowie z portalem tvp.info Tomasz Frankowski, jeden z najlepszych polskich piłkarzy przełomu wieków.","Jak podobają się panu rywale Polaków podczas Euro 2020? Trafiliśmy na wymagających przeciwników, ale nie ma się co bać. To są mistrzostwa Europy i wiadomo było, że słabych drużyn tutaj nie wylosujemy.Pierwszy mecz zagramy z zespołem z baraży, później Hiszpanie w Bilbao i Szwecja w Dublinie. To korzystny terminarz? Na pierwszy rzut oka tak się wydaje. Niezwykle ważne będzie, aby wygrać premierowe spotkanie z Bośnią i Hercegowiną, Irlandią Północną, Słowacją czy Irlandią. To da nam dużo spokoju i luzu przed meczem z Hiszpanami.Powinniśmy się bać drużyny z Półwyspu Iberyjskiego? Strach to nie jest dobre słowo. Przy odpowiednio dobranej taktyce i łucie szczęścia stać nas to, aby im zagrozić. Najważniejsza będzie szczelna i grająca bezbłędnie defensywa. No i do tego kontratak. To może nam przynieść sukces. Zresztą Hiszpanie też nie są drużyną z kosmosu. W eliminacjach stracili punkty ze Szwedami czy Norwegami. Podczas mundialu w Rosji też długo męczyli się z Iranem czy Marokiem. Nie stoimy na straconej pozycji.",,
Pereira: Apel Komisji Europejskiej to absurd proceduralno-prawny,"Wystąpienia prezydenta Andrzeja Dudy są odpowiedzią na apel Komisji Europejskiej. Rzecznik KE wystosował list, w którym wzywał prezydenta, by zablokował prace. To absurd proceduralno-prawny, w polskim ustroju nie ma możliwości, by prezydent zablokował prace legislacyjne władzy ustawodawczej, byłoby to przeciwko zasadzie trójpodziału władzy – powiedział redaktor naczelny portalu tvp.info Samuel Pereira, komentując wywiad prezydenta Andrzeja Dudy o reformie sądownictwa.","Prezydent Andrzej Duda w wywiadzie dla TVP Info mówił o konieczności reformy wymiaru sprawiedliwości. Zaznaczył, że na zachód Europy „płynie rzeka kłamstwa, jeśli chodzi o prawodawstwo w Polsce”. – Opowiadane są niestworzone historie, Polska jest demonizowana – podkreślił Duda. Jego zdaniem czynią to grupy, które widzą, że tracą swoje wpływy. – Te grupy, które dzisiaj próbują de facto prawie, że rozwiązania siłowego wobec demokratycznie wybranych w Polsce władz – ocenił.  Do słów prezydenta odniósł się redaktor naczelny portalu tvp.info. Jak ocenił, dla prezydenta „ten temat jest istotny z dwóch względów”.   – On od zawsze interesował się zmianami w wymiarze sprawiedliwości; mówię o licznych spotkaniach strony rządzącej z prezydentem i negocjacje, jak system zmienić. Ale i dlatego, że zbliżają się wybory i będzie toczyła się dyskusja o co będą te wybory. Do tej pory była stagnacja, nie było widać, jakie emocje polityczne znajdą się na wokandzie wyborczej. Myślę, że to mobilizuje wyborców z jednej i drugiej strony – powiedział.  Jak dodał, wystąpienia prezydenta są odpowiedzią na apel Komisji Europejskiej. Chodzi o list, w którym Bruksela zaapelowała o wstrzymanie się od prac nad ustawą o apolityczności sędziów. – To absurd proceduralno-prawny, w polskim ustroju nie ma możliwości, by prezydent zablokował prace legislacyjne władzy ustawodawczej, byłoby to przeciwko zasadzie trójpodziału władzy – zaznaczył Pereira.",,
UOKiK: Deutsche Bank Polska odda opłaty za konto,"Deutsche Bank Polska odda obecnym i byłym klientom opłaty za konto – poinformował w czwartek Urząd Ochrony Konkurencji i Konsumentów. Urząd uznał, że jeżeli bank wprowadza opłaty za konto powiązane z kredytem, musi zagwarantować konsumentowi rezygnację z tego rachunku bez kosztów.","Jak poinformował UOKiK, postępowanie przeciwko Deutsche Bank Polska urząd wszczął w maju 2017 r. Jego wątpliwości wzbudziło to, że bank pobierał podwyższone opłaty od konsumentów oraz uniemożliwił im rezygnację z umowy bez kosztów. Praktyka trwała co najmniej od 2012 r. „Klienci banku, biorąc kilka lat temu kredyt lub pożyczkę hipoteczną, otwierali rachunki oszczędnościowo-rozliczeniowe, które były też przeznaczone do ich obsługi. W zamian m.in. mieli niższą marżę kredytu, czyli płacili mniejsze raty. Bank jednak podwyższył opłaty za prowadzenie rachunków – przykładowo z 0 zł do 8 zł, z 2 zł do 12 zł. Konsumenci, którzy nie chcieli płacić i wypowiadali umowę, narażali się na podwyższenie oprocentowania kredytu. A osoby, które chciały przekształcić rachunek na inny – mogły być obciążane przez bank dodatkowymi kosztami” – tłumaczy w komunikacie urząd. Zdaniem UOKiK, bank nie może pogarszać sytuacji konsumenta. „Jeżeli instytucja finansowa wprowadza lub zwiększa opłatę za prowadzenie konta powiązanego np. z umową kredytu, musi umożliwić konsumentowi rozwiązanie umowy bez dodatkowych kosztów. Klient Deutsche Bank Polska często nie miał wyboru – musiał płacić za obsługę konta wyższą opłatę, gdyż rozwiązanie umowy oraz jej zmiana wiązały się z kosztami” – powiedział cytowany w komunikacie prezes UOKiK Marek Niechciał.",,
W Hucie Pieniackiej zamordowano ponad 850 Polaków. 75. rocznica tragedii,"Prezydent Andrzej Duda w liście do uczestników obchodów 75. rocznicy zbrodni w Hucie Pieniackiej podkreślił, że ludobójstwo, którego dokonali w tej miejscowości żołnierze Dywizji SS „Galizien” i Ukraińskiej Powstańczej Armii, było jedną z największych zbrodni dokonanych na ludności polskiej na Wołyniu, Podolu i Ziemi Lwowskiej.","28 lutego 1944 roku w Hucie Pieniackiej (obecnie Ukraina) w sposób okrutny śmierć poniosło ponad 850 osób.  Co roku przy krzyżu poświęconym ofiarom zbierają się rodziny pomordowanych, a także przedstawiciele polskich władz. List do uczestników niedzielnych uroczystości skierował prezydent. „Mordercy osiągnęli swój przerażający cel: zniszczyli społeczności tysięcy wsi i miasteczek. Kościoły, szkoły, gospodarstwa rolników i domy drobnych rzemieślników obrócili w ruinę” – napisał Andrzej Duda. „Ich jedyną »winą« była polska mowa i tożsamość, wierność tradycji i miłość Ojczyzny. Zabito ich, bo byli Polakami” – podkreślił. Andrzej Duda przypomniał w liście, że dziesięć lat temu to miejsce odwiedził prezydent Lech Kaczyński, który w obecności prezydenta Ukrainy Wiktora Juszczenki „mówił o trudnej prawdzie o tym, co tu się wydarzyło”.",,
Siemoniak o wpadce Kidawy-Błońskiej: Słynie z przemyślanych wypowiedzi,"W rozmowie z TVN Małgorzata Kidawa-Błońska stwierdziła, że Jarosławowi Kaczyńskiemu nie zależy „na świecie”. – Jemu zależy tylko na Polsce – oceniła. Internauci odebrali te słowa jako wpadkę. Podejrzewają, że chciała zaatakować prezesa PiS, a niechcący go pochwaliła. Kandydatki Platformy Obywatelskiej na prezydenta bronią jednak politycy tej partii. – Nie znam tej wypowiedzi. Jest zapewne wyrwana z kontekstu. Pani marszałek Kidawa-Błońska słynie z bardzo wyważonego języka, przemyślanych wypowiedzi – powiedział portalowi tvp.info poseł Koalicji Obywatelskiej Tomasz Siemoniak.","– Zgadzam się z Kidawą-Błońską. Dziwi mnie to, że dla pani Kidawy-Błońskiej jest takie straszne, że prezes Jarosław Kaczyński przede wszystkim stawia na Polskę, polskie interesy. To, żeby Polska była jak najbogatsza, najsilniejsza. To pokazuje mentalność polityków PO, którzy bardziej czują się światowcami, kosmopolitami, może bardziej Europejczykami niż Polakami. Bardziej zależy im na tym, żeby świat był piękny, a Polska jest dla nich mniej ważna. Dobrze, że pani Kidawa-Błońska odkrywa karty – mówił wiceminister cyfryzacji Adam Andruszkiewicz.  – To jest ten akcent, ta różnica, która dzieli dzisiaj scenę polityczną i wywołuje emocje. Ja należę do tego obozu, który mówi: najpierw Polska, a potem reszta. Kocham naprawdę cały świat – tłumaczył poseł PiS Tadeusz Cymański.  – To oczywiste, że liderzy danego kraju powinni przede wszystkim dbać o interes swojego narodu, swojego kraju. Znam od 30 lat Jarosława Kaczyńskiego i przede wszystkim zależy mu na tym, żeby Polacy żyli godnie, żeby Polska była krajem sprawiedliwym, praworządnym, liczącym się na świecie. Dba też przede wszystkim o interesy Polaków – powiedział poseł PiS Marek Suski. Szef klubu parlamentarnego KO Borys Budka próbował jednak rozwinąć myśl Kidawy-Błońskiej. – Ubolewam, że Jarosław Kaczyński poświęcił naszą pozycję w Unii Europejskiej i nasz interes narodowy tylko i wyłącznie dla własnej narracji, do własnych twardych wyborców – stwierdził. Poseł KO Dariusz Joński przez kilka sekund zastanawiał się, jak wytłumaczyć słowa Kidawy-Błońskiej. – Jak patrzę na relacje Polski w Unii Europejskiej, to odnoszę wrażenie, że Jarosław Kaczyński prowadzi politykę tylko i wyłącznie do wewnątrz. W relacjach z Niemcami, Francją, Rosją, Ukrainą mamy ochłodzone stosunki – ocenił Joński. Pytaliśmy też polityków, czy wicemarszałek Sejmu miałaby kompetencje do tego, żeby jako prezydent zajmować się polityką zagraniczną. W rozmowie z Polsat News prezydenta Rosji Władimira Putina określiła ... premierem. Wcześniej w TVN24 stwierdziła, że związana z Radą Europy Komisja Wenecka to ciało unijne.  Czy Kidawa-Błońska jest przygotowana do prezydentury? – A czy prezes Kaczyński mylący różne rzeczy, czy prezydent Duda, który mówi o zjadaniu rektorów w Afryce jest przygotowany do prezydentury? Każdemu może się zdarzyć jakaś pomyłka – odpowiedział poseł Siemoniak z KO. Po naszym pytaniu temat zmienił też szybko Borys Budka. – Nigdy nie było tak nieprzygotowanego polityka, jeśli chodzi o politykę zagraniczną jak prezydent Andrzej Duda. Ubolewam nad tym, bo chciałbym, żeby prezydent Andrzej Duda był głową państwa, a nie osobą, która ślepo realizuje interes swojego ugrupowania politycznego – stwierdził. Kandydatkę PO na prezydenta ostro zaatakował Janusz Korwin-Mikke. – Wielce Czcigodna Małgorzata Kidawa-Błońska nie ma żadnych kompetencji. To jest dziumdzia, która nie powinna kandydować w żadnych wyborach. PO widocznie nie ma lepszych kandydatów – powiedział poseł Konfederacji. – Spektakularną wpadkę zaliczyła kilka lat temu jako rzeczniczka rządu. Była wówczas mowa o przeniesieniu funduszy ZUS. Zginęło 19 miliardów złotych, a ona powiedziała: „poszło na jakieś takie różne działania” – dodał Korwin-Mikke. Nie brakuje głosów, że wpadki Kidawy-Błońskiej coraz bardziej zaczynają przypominać te, z których słynęli Bronisław Komorowski i Ryszard Petru. – Ubiega się o najwyższy urząd w państwie, a kompetencje w zakresie polityki zagranicznej posiada na poziomie licealisty. Zdawałem maturę z wiedzy o społeczeństwie i tam mogły się pojawić pytania o to, jakim organem jest Komisja Wenecka – stwierdził wiceminister Andruszkiewicz. – Niestety pani marszałek ma to do siebie, że jak mówi często, to czasami zdarzają jej się lapsusy językowe. Pracuje na swój wizerunek, pracuje na swoje konto, jest kandydatką na urząd prezydenta. Myślę, że wyborcy to dostrzegają i właściwie oceniają – mówił poseł Lewicy Tomasz Trela.  – Widzimy po tych wypowiedziach, że kompletnie się nie orientuje. Chociaż Putin to chyba jest carem. Jak chciał, to był premierem, jak chciał to jest prezydentem. Kiedy chce, to zmienia konstytucję, przedłuża kadencję i tak dalej. Trochę pani Kidawa-Błońska ma rację, bo jest nadpremierem i nadprezydentem – stwierdził poseł Suski.",,
Putin traci w sondażach. Pachnie kolejną wojną [OPINIA],"Coraz mniej Rosjan deklaruje zaufanie i poparcie dla Władimira Putina. Ten negatywny dla niego trend zauważalny był już w zeszłym roku i nie udało się mu go odwrócić. Jego popularność spadła do poziomu sprzed 5 lat, gdy Rosja anektowała Krym. Oznacza to, że „paliwo”, które pozwalało władcy Kremla utrzymać notowania, wyczerpało się. To zaś sprawia, że Rosja znów może postawić na agresję.","Rosjanie są coraz bardziej niezadowoleni zarówno z sytuacji wewnętrznej kraju, jak i prowadzonej przez Władimira Putina polityki zagranicznej. Jest to dla niego podwójnie zła wiadomość, gdyż do tej pory to właśnie agresywna dyplomacja, groźby, wywoływanie lub podsycanie konfliktów w różnych regionach świata pomagały mu w utrzymaniu społeczeństwa w przekonaniu, że Rosja jest wciąż potęgą, mocarstwem, że każdy musi się z nią liczyć.Coraz biedniejsze społeczeństwo rosyjskie nie cieszy się już jak wcześniej mniej lub bardziej prawdziwymi oznakami militarnej siły. Decyzja władz choćby o podniesieniu wieku emerytalnego, przeciwko której opowiadało się 90 procent obywateli, czy odczuwanie skutków sankcji nałożonych na Rosję przez Zachód, w połączeniu z chroniczną niewydolnością tamtejszej gospodarki i korupcją, to wybuchowa mieszanka. Stąd coraz częstsze protesty, zwłaszcza o podłożu ekonomiczno-socjalnym i zauważalny w sondażach wzrost niezadowolenia z całej klasy politycznej. A że od lat społeczeństwo to jest przyzwyczajone, że Rosja to Putin, więc i w jego stronę kierują swoje pretensje.Władca Kremla co prawda nadal cieszy się około 60-procentowym poparciem, ale w ostatnim czasie zanotował on drastyczny spadek nawet o około 20 procent. Warto przypomnieć, że rekordowym poparciem – 89 procent  - prezydent Rosji cieszył się właśnie w związku z podbiciem Krymu. W realiach rosyjskich obecne straty popularności to gwałtowne tąpnięcie. I na razie nie uda się poprawić tej negatywnej tendencji.W analizie Ośrodka Studiów Wschodnich czytamy, że w Rosji już piąty rok postępuje spadek realnych (z uwzględnieniem inflacji) dochodów obywateli – od grudnia 2014 do grudnia 2018 roku ich poziom spadł o około 12 procent. „Spadku dochodów nie niwelują podwyżki oficjalnych wynagrodzeń. Wyraźnie wzrosły opłaty komunalne, zdrożały usługi transportowe i artykuły rolno-spożywcze. Spadają dochody czerpane z działalności biznesowej i wynajmu nieruchomości. Państwo starało się również oszczędzać na emerytach, zwłaszcza tych pracujących, indeksując świadczenia poniżej poziomu inflacji” – podkreśla w analizie „Rysa na szkle. Putin traci zaufanie Rosjan” Jadwiga Rogoża.To zaś sprawia, że Rosjanie stają się coraz ubożsi. W raporcie Rosyjskiej Akademii Gospodarki Narodowej i Administracji Publicznej przy Prezydencie zwrócono uwagę, iż poniżej granicy ubóstwa żyje dziś 22 procent obywateli.Władze zauważają tę negatywną tendencję i starają się jej przeciwdziałać. Podczas tegorocznego orędzia, które miało miejsce 20 lutego, Putin porzucił swój typowy antyzachodni, militarystyczny styl i skupił się na sprawach socjalnych i obietnicy poprawy jakości życia obywateli. Wbrew nadziejom Kremla społeczeństwo jednak powściągliwie zareagowało na ten program. Sondaże się nie poprawiły, nie widać oznak wiary w to, że postulaty władz zostaną zrealizowane. Putin będzie zapewne zmuszony zrealizować część obietnic socjalnych, na tyle, na ile wystarczy mu środków z budżetu. Ma jeszcze możliwość stosowania większych represji, które do tej pory rezerwowane były raczej jedynie do najbardziej zagorzałych opozycjonistów. To jednak broń obosieczna. Władca Kremla wolałby wciąż utrzymywać społeczeństwo w politycznej apatii i bezalternatywności.Wzmocnienie nacisków na rosyjskie społeczeństwo może nie przynieść pożądanych efektów i przy okazji może doprowadzić do wzmocnienia protestów. Aby temu przeciwdziałać, rosyjskie władze ograniczają wolność słowa w rosyjskim segmencie internetu – Runecie. W dniach 7-13 marca tamtejszy parlament przyjął dwie ustawy, które zakazują rozpowszechniania tzw. fejków, czyli „nieprawdziwych informacji”, a także informacji obrażających władze. W myśl nowego prawa wystarczy sama decyzja prokuratora, a nie sądu, by zablokować dane medium. Przewidziano też surowe kary finansowe lub areszt administracyjny. Rosyjskie władze mają też zamiar odizolować Runet od globalnej sieci, co uzasadniane jest zagrożeniem dla bezpieczeństwa cybernetycznego państwa. W ten sposób władze znalazły kolejny sposób na cenzurowanie wolności słowa – można się domyślić, jakie informacje będą uznawane za „fake newsy”. Każda krytyczna opinia wobec władz centralnych czy lokalnych może zostać uznana za obrazę. Paranoiczny strach Putina przed kolorową rewolucją, do której mogłoby dojść w jego włościach, zostanie w tej sposób na jakiś czas osłabiony. Nowe prawo nie leczy przecież jednak objawów choroby, tylko odsuwa ją w czasie. Cenzurowanie internetu może jednak doprowadzić do zradykalizowania się grup – przede wszystkim młodzieży – dla których sieć była do tej pory katalizatorem dla ich gniewu i rozczarowania rosyjską rzeczywistością.Putinowi pozostaje oczywiście jeszcze „stara”, wysłużona już metoda przekonywania do siebie społeczeństwa, wielokrotnie przez niego stosowana w przeszłości - agresywna postawa na arenie międzynarodowej. Czeczenia, Gruzja, Ukraina, Syria – każda z tych „akcji” władcy Kremla przyniosła mu popularność i szacunek wśród społeczeństwa, a co za tym idzie wzrost poparcia. Zbrojenia, chwalenie się produkcją nowoczesnych rakiet, groźby wobec NATO, krajów „bliskiej zagranicy”, mocowanie się z USA w różnych rejonach świata, hakerskie ataki czy spektakularne eliminowanie szpiegów – to wszystko napawa Rosjan dumą z tego, że wciąż się liczą, że są potęgą, chociaż w portfelu i w lodówce ubywa. Najnowsze ruchy Kremla potwierdzają, że w najbliższym czasie znów może dojść do jakiejś rosyjskiej „akcji”. Trwają przygotowania rosyjskie do nowej ofensywy w Syrii, Moskwa wysłała żołnierzy do Caracas i daje do zrozumienia, że będzie twardo bronić reżimu Nicolasa Maduro. Moskwa coraz bardziej umacnia swoją wojskową obecność na Krymie, wciąż utrzymuje stan zamrożonego konfliktu w Doniecku i zagraża przeprowadzeniu wolnych wyborów na Ukrainie. Nie wiadomo też, jaka będzie jej odpowiedź na NATO-wskie ambicje Gruzji, która zbliża się do osiągnięcia członkostwa w Sojuszu. Rosja może też w każdym momencie sprokurować incydent w którymś z krajów bałtyckich.Agresywna postawa Rosji, w szczególności jej działania na Ukrainie, wpłynęły jednak na aktywizację NATO i zmianę świadomości w Unii Europejskiej. Za rządów Donalda Trumpa widać, że USA, w przeciwieństwie do czasów Baracka Obamy, będą wobec niej prowadzić zdecydowaną politykę.W analizie portalu eksperckiego Defence24 czytamy, że chociaż aneksja Krymu i wciąż niezakończony konflikt w Doniecku świadczą o słabości Zachodu, to jednak poczynił on wiele kroków obronnych.„Wzmocnienie wschodniej flanki stało się faktem i militarna obecność sił NATO w Polsce, Bułgarii czy krajach bałtyckich spowodowała realne przesunięcie sojuszu na wschód. Natomiast kraje takie jak Finlandia, Szwecja czy Norwegia ponownie zaczęły wzmacniać swoje siły zbrojne w kontekście zagrożenia ze wschodu” – podkreśla w analizie „Pół dekady okupacji Krymu i wojny w Donbasie” Juliusz Sabak. O tym, jak wysoko jest w stanie zagrać Putin, by udowodnić swoim rodakom, ale i całemu światu, że wciąż jest rosyjskim carem, będziemy mieli zapewne okazję się przekonać w kontekście Wenezueli. Wysłanie tam rosyjskich żołnierzy zostało ostro skrytykowane przez USA. Rosja jednak udaje, że jest to normalna sprawa, gdyż łączy ją z tym krajem sojusz militarny. Biały Dom jednak nie ustąpi w sprawie Wenezueli, jak wycofał się z Syrii.– Rosja musi się wynieść – powiedział prezydent Donald Trump dziennikarzom, przyjmując w Białym Domu żonę przywódcy opozycji wenezuelskiej Juana Guaido, Fabianę Rosales. Zapytany, w jaki sposób ma to się stać, amerykański prezydent powiedział, że „wszystkie opcje są możliwe”. W środę zaś sekretarz stanu USA Mike Pompeo wyraził nadzieję, że wraz z sojusznikami NATO, którzy przybędą do Waszyngtonu w przyszłym tygodniu, ogłosi dodatkowe sankcje dla Rosji w związku z jej agresją na Ukrainie. Putin ma nie lada orzech do zgryzienia. Musi pokazać oligarchom, że wciąż kontroluje sytuację i umie zapewnić im dochody i wpływy, musi obłaskawić społeczeństwo, by wciąż widziało w nim dobrego batiuszkę, musi także pokazać innym „światowym gangsterom” pokroju Asada czy Maduro, że warto poprosić go o pomoc, gdy zagrażają im Stany Zjednoczone.",,
Izba Gmin odrzuciła wniosek o szybką pracę nad ustawą o brexicie,"Brytyjska Izba Gmin poparła we wtorek w pierwszym głosowaniu rządowy projekt ustawy o porozumieniu ws. wystąpienia z Unii Europejskiej. Jednocześnie posłowie odrzucili plan, by procedowanie ustawy zakończyć w ciągu zaledwie trzech dni. To stawia pod znakiem zapytania brexit w dniu 31 października.","Ustawa o porozumieniu w sprawie wystąpienia z Unii – nazwana w skrócie WAB – miała dać politycznym uzgodnieniom z UE w wynegocjowanej przez rząd Borisa Johnsona umowie prawnie obowiązującą moc. Rząd przestawił liczący 110 stron projekt w poniedziałek wieczorem i chciał, aby prace nad nim odbyły się w ekspresowym tempie – Izba Gmin miała już w czwartek przeprowadzić ostatnie głosowanie i przesłać go do Izby Lordów. Takie tempo umożliwiłoby dotrzymanie złożonej przez Johnsona obietnicy brexitu z dniem 31 października.Izba Gmin we wtorek wieczorem poparła w pierwszym głosowaniu projekt, co oznacza zgodę na przesłanie go do komisji. Za wnioskiem opowiedziało się 329 posłów – 285 z Partii Konserwatywnej, 25 niezależnych, ale także, wbrew stanowisku partii, 19 laburzystów. Przeciwnych było 299 – w tym 217 laburzystów, deputowani wszystkich pozostałych ugrupowań opozycji oraz ze wspierającej dotychczas rząd północnoirlandzkiej Demokratycznej Partii Unionistów (DUP).Sam ten wynik jest sukcesem Johnsona, który, stojąc na czele rządu mniejszościowego, przegrał dotychczas niemal wszystkie głosowania w Izbie Gmin, poza tym wersja umowy forsowana przez jego poprzedniczkę Theresę May nigdy nawet nie doszła do takiego etapu legislacyjnego. Jednak ten sukces został przekreślony już kilkanaście minut później przez wynik drugiego głosowania.Za rządowym harmonogram prac nad ustawą opowiedziało się 308 posłów – 285 z Partii Konserwatywnej, 18 niezależnych i już tylko pięciu laburzystów. Przeciwnych było 322 deputowanych.Podczas parlamentarnej debaty przed głosowaniem Johnson zapowiadał, że odrzucenie ustawy bądź brak zgody na szybką ścieżkę legislacyjną spowoduje, iż rząd wycofa projekt i zażąda przeprowadzenia przedterminowych wyborów. Po ogłoszeniu wyników mówił jednak już tylko o wstrzymaniu prac. Premier rozczarowany– Muszę wyrazić rozczarowanie faktem, że Izba głosowała za opóźnieniem, a nie za harmonogramem, który gwarantowałby, że Wielka Brytania mogłaby wyjść 31 października z umową – mówił Johnson. – Unia musi teraz zdecydować, w jaki sposób odpowiedzieć na wniosek parlamentu o opóźnienie. Dopóki Unia nie podejmie decyzji, wstrzymamy prace nad tą ustawą – zapowiedział. Dodał też, że w tej sytuacji rząd musi przyspieszyć przygotowania do brexitu bez umowy.– Dziś wieczorem Izba nie dała się wciągnąć w dyskusję na temat bardzo ważnej ustawy niemal bez zapowiedzi. Premier jest autorem własnego nieszczęścia. Dziś wieczorem składam ofertę: pracujmy razem, aby uzgodnić rozsądny harmonogram, i podejrzewam, że ta Izba zagłosuje za tym, by debatować nad tą ustawą – mówił z kolei lider laburzystowskiej opozycji Jeremy Corbyn.Na razie jednak przyszłość ustawy jest niejasna. Jacob Rees-Mogg, który jako lider Izby Gmin jest odpowiedzialny za koordynację realizacji polityki rządu w niższej izbie parlamentu, oświadczył wieczorem, że „bardzo trudno” jest wyobrazić sobie, w jaki sposób ustawy związane z brexitem miałyby zostać przyjęte przed 31 października. Poinformował też, że w środę i czwartek posłowie zamiast nad ustawą WAB wrócą do debaty nad programem legislacyjnym rządu na obecną sesję, który w zeszłym tygodniu został przedstawiony w mowie tronowej przez królową Elżbietę II.",,
Macedonia Płn.: Liderzy głównych partii zgodni co do terminu przedterminowych wyborów,"Liderzy głównych partii politycznych w Macedonii Płn. uzgodnili, że wiosną 2020 r. odbędą się przedterminowe wybory parlamentarne – poinformował w niedzielę premier Zoran Zaew. Kraje Unii Europejskiej niedawno nie zgodziły się na otwarcie negocjacji akcesyjnych ze Skopje.","Szef rządu przekazał po wieczornym spotkaniu z prezydentem kraju Stewo Pendarowskim, że przewodniczący ośmiu największych ugrupowań politycznych uważają, iż najlepszym terminem przyspieszonych wyborów byłby 12 kwietnia. Planowo czteroletnia kadencja obecnego parlamentu wygasa w grudniu przyszłego roku. Zaew w sobotę zaapelował o zarządzenie przedterminowych wyborów, wyrażając swoje „rozczarowanie i oburzenie” decyzją państw członkowskich Unii Europejskiej, które na zakończonym w piątek w Brukseli szczycie Wspólnoty nie zdecydowały się rozpocząć rozmów akcesyjnych z Macedonią Północną i Albanią.  „Europa nie spełniła swojej obietnicy. Potraktowano nas bardzo niesprawiedliwie” – mówił Zaew dziennikarzom w Skopje, dodając, że taka decyzja to „historyczny błąd”. Przeważająca większość przywódców UE podczas zakończonego w piątek szczytu opowiedziała się za otwarciem rozmów akcesyjnych z Macedonią Północną i Albanią, ale zabrakło jednomyślności. Z nieoficjalnych informacji wynika, że sprawę zablokowała Francja, która przy wsparciu Danii i Holandii apelowała wręcz o rewizję całej procedury akcesyjnej.",,
Podpalenie meczetu w Szwecji. Winni neonaziści?,Pięć osób odniosło obrażenia na skutek podpalenia meczetu przez nieznanego sprawcę w mieście Eskilstuna na południu Szwecji – poinformowała miejscowa policja. W chwili wybuchu pożaru w meczecie znajdowało się ok. 15-20 osób.,"Pięć osób z różnymi obrażeniamiprzewieziono do szpitala.– Świadek widział, jak ktoś wrzuca jakiś przedmiot przez okno meczetu, po czym wybuchł gwałtowny pożar – powiedział policyjny rzecznik. Policja traktuje zajście jako przypadek podpalenia, ale na razie nie ujęto sprawcy – dodał. Szwecja skręca na prawo Incydent wydarzył się w czasie, gdy w Szwecji trwa ostra debata o polityceimigracyjnej kraju. Skrajna prawica chce ograniczyć o 90 proc. liczbę osóbmających prawo ubiegać się o azyl w Szwecji, podczas gdy partiom głównegonurtu zależy na utrzymaniu dotychczasowego liberalnego podejścia.W samej Eskilstunie, gdzie znaczną część mieszkańców stanowią imigranci,doszło w tym roku do starć z udziałem grup neonazistowskich.3 grudnia Szwedzcy Demokraci, populistyczne ugrupowanie głosząceantyimigracyjne hasła, doprowadzili do upadku mniejszościowego, lewicowegorządu. Przedterminowe wybory odbędą się pod koniec marca 2015 r.",,
Płacenie za seks będzie karalne. Prostytutki protestują,"1500 euro grzywny za płacenie za seks oraz 3750 euro w przypadku recydywy – takie kary przewiduje nowe prawo, przyjęte w środę przez francuski parlament. Według polityków pomoże ono w walce z sutenerstwem i wesprze kobiety. Rozwiązanie wzbudza duże kontrowersje.","W związku z przyjęciem ustawy Francja stała się piątym krajem europejskim, który penalizuje korzystanie z usług prostytutek. Wcześniej zrobiła to Szwecja, która wprowadziła takie przepisy w 1999 roku, a także Norwegia, Islandia i Wielka Brytania.Pracę nad ustawą trwały 2,5 roku. W tym czasie projekt był powodem nieustannych starć między dwiema izbami parlamentu – Zgromadzenie Narodowe, kontrolowane przez lewicę, przyjmowało dokument trzykrotnie, po czym Senat, gdzie większość stanowi prawica, odrzucał ją. Projekt poróżnił nawet członków tych samych grup parlamentarnych.Brakuje policjantówUstawa wprowadza kary w wysokości 1500 euro dla klientów prostytutek. Kary te mogą być zwiększone do 3750 euro w przypadku recydywy. Alternatywną lub dodatkową karą mają być kursy „uwrażliwienia na kupowanie usług seksualnych”, które będą organizowane przez posiadające odpowiedni certyfikat stowarzyszenia.Jak pisze agencja EFE, nie jest jasne, czy istnieje wola wprowadzania w życie nowych przepisów, które wiązałyby się z koniecznością wyznaczenia policjantów do ścigania osób, które płacą za seks, w czasie gdy siły bezpieczeństwa są pochłonięte walką z terroryzmem. Na mocy nowych przepisów powstanie też specjalny fundusz wsparcia społecznego i zawodowego osób, które chcą zerwać z prostytucją. Co roku będzie dysponował kwotą 4,8 mln euro. Prostytutki z zagranicy, które padły ofiarą sutenerów i które chcą zmienić zajęcie, będą mogły otrzymać pozwolenie na pobyt we Francji przez sześć miesięcy.Prostytutki niezadowolonePremier Manuel Valls ocenił na Twitterze, że ustawa stanowi „wielki krok naprzód w kierunku poszanowania istoty ludzkiej i praw kobiet”.W czasie głosowania przed Zgromadzeniem Narodowym protestowało ok. 60 prostytutek, które przedstawiały swą działalność jako dobrowolną i obawiają się utraty dochodów. Z kolei Sarah-Marie Maffesoli z organizacji Lekarze bez Granic (MsF), twierdzi że ustawa „narazi pracownice seksualne na niebezpieczeństwo”.Jednak według zwolenników ustawy wprowadzenie kary grzywny powinno pomóc w zmniejszeniu popytu na usługi seksualne. Według oficjalnych danych we Francji jest od 30 tys. do 40 tys. prostytutek, z których większość pochodzi z zagranicy, głównie z Europy Wschodniej, Afryki, Chin i Ameryki Łacińskiej.",,
"Politolog: Wyborca opozycji nie głosuje na daną partię, lecz przeciwko PiS","– Wyborca opozycji to trochę wyborca anty-PiS-u. On już stracił wiarę, że przedstawi mu się jakiś program polityczny lub wizję modernizacji kraju. Wielkie afery czy chaos merytoryczny po stronie opozycji nie wpłyną na wynik wyborów, bo wspomniany wyborca nie idzie do urny, aby wybrać daną partię, lecz po to, żeby zagłosować przeciwko PiS – mówi w rozmowie z portalem tvp.info Artur Wróblewski, politolog z Uczelni Łazarskiego.","Portal tvp.info: Podczas przemówienia w Kaliszu prezes PiS Jarosław Kaczyński wezwał swój elektorat do mobilizacji, przypominając, że w 1970 r. laburzyści przegrali, chociaż prowadzili w sondażach.       Artur Wróblewski:    Przykład pana prezesa Kaczyńskiego można jeszcze uzupełnić, nie szukając wcale daleko w latach 70. Mam na myśli tę ostatnią współczesną nam sytuację, która miała miejsce w czasie wyborów w Stanach Zjednoczonych. Widzieliśmy wówczas demobilizację wyborców Hillary Clinton, czyli zwolenników partii demokratycznej. Nastąpiła natomiast wybitna mobilizacja wyborców o nastawieniu konserwatywnym, republikańskim, chrześcijańskim i tożsamościowym. I dlatego Clinton zabrakło tych kilku czy kilkudziesięciu tysięcy głosów, aby wygrać i to przy sporej przewadze. Pamiętajmy, że w głosowaniu powszechnym Donald Trump przegrał wybory trzema milionami głosów, ale w trzech stanach zwyciężył 77 tysiącami.        Czy możemy się zatem spodziewać wielkiej mobilizacji wyborców PiS?  W moim przekonaniu ostatni spot profrekwencyjny partii rządzącej, jak i powtarzanie przez Jarosława Kaczyńskiego, że trzeba się mobilizować w wyborach, bo PiS może przegrać, powinny doprowadzić do tego, że frekwencja będzie zadowalająca. Najwyższa wystąpi z pewnością wśród ludzi starszych – emerytów oraz osób po 60 roku życia.  Średniej frekwencji można spodziewać się w grupie ludzi młodych. W mojej ocenie wśród wyborców PiS nie pojawi się raczej efekt „spoczęcia na laurach”, gdyż dużo się teraz mówi o potrzebie uczestniczenia w wyborach. Co więcej, padają słowa – w różnych kontekstach – że są to wybory o charakterze historycznym.  Porównuje się je do głosowania z 1989 roku. Tak jak wówczas kończył się komunizm, tak obecnie kończy się późny postkomunizm. Mamy tu więc  pewne analogie i dlatego przypuszczam, że tak jak w przypadku wyborów europejskich, będzie to znowu bitwa.       Wśród sympatyków którego obozu politycznego frekwencja może być najwyższa?  Postawię – być może ryzykowną – tezę, że większa mobilizacja wystąpi jednak po stronie elektoratu PiS-u.  Wśród wyborców przeciwnych ugrupowań może pojawić się natomiast efekt demobilizacji, wynikający z tego, że opozycja jest pogrążona w pewnego rodzaju frustracji i braku wiary w samą siebie.       Jakimi motywacjami będą się kierować wyborcy przy urnach?  Motywacją elektoratu PiS-u czy Zjednoczonej Prawicy będzie obrona zdobyczy socjalnych o znaczeniu cywilizacyjnym oraz zwiększonego w ostatnich latach egalitaryzmu. Druga motywacja to w pewnym sensie obrona starych konserwatywnych wartości, tożsamości oraz wartości kulturowych, które reprezentują mijający świat. Mijający, ponieważ wchodzimy coraz głębiej w epokę globalizacji i uniformizacji. I właśnie ci , tacy trochę sentymentalni wyborcy,  będą głosować za tym światem, który już trochę nam odchodzi, tudzież wypierany jest przez ideologię LGBT, gender i wszelkie nowoczesne ruchy. W przypadku wyborców opozycji motywacją może być natomiast chęć odsunięcia PiS-u od władzy.       Czy ostatnie afery i wpadki z udziałem opozycji mogą wpłynąć na zmianę decyzji części jej elektoratu?  Nie są to tak naprawdę kwestie, które zniechęcają, ponieważ wyborca opozycji to trochę wyborca anty-PiS-u. On już stracił wiarę, że przedstawi mu się jakiś program polityczny lub wizję modernizacji kraju. Wielkie afery czy chaos merytoryczny po stronie opozycji nie wpłyną zatem na wynik wyborów, bo wspomniany wyborca nie idzie do urny, aby wybrać daną partię, lecz po to, żeby zagłosować przeciwko PiS. Niewątpliwie jednak liczne gafy  i wpadki z Trzaskowskim, Budką, Jachirą czy  spotem wyborczym przyczyniają się do dalszego kompromitowania i ośmieszania opozycji, co przyznaje nawet Jacek Żakowski oraz inni sympatycy Platformy.      Według sondażu CBOS z sierpnia tego roku 16 proc. ankietowanych nie jest pewna, czy weźmie udział w wyborach, a 13 proc. nie wie jeszcze, na kogo odda swój głos. Czy wspomniane afery mogą mieć z kolei wpływ na decyzje podejmowane w tej grupie?  Ta większość, która bardzo często nie głosuje jest grupą trudnoprzekonywalną. Raczej w Polsce w czasie nadchodzących wyborów nic się w tej kwestii nie zmieni. Mamy w kraju spolaryzowaną sytuację, więc nie zanosi się na to, aby ostatnie afery miały zmobilizować tę grupę do pójścia do urn i zagłosowania na konkretną partię polityczną. Nasza scena polityczna jest podzielona mocno i wyraźnie już od kilku wyborów. Spodziewam się jednak, że może dojść do pewnego zaskoczenia i obóz Zjednoczonej Prawicy zbierze więcej głosów niż wynika ze średniej sondażowej.",,
Korwin-Mikke topił się w morzu? „Pływam jak ryba”,"Ratownicy na plaży w Łazach zostali wezwani, ponieważ ktoś został zauważony w morzu pomimo zakazu kąpieli. Kiedy przybyli na miejsce, niezwłocznie rzucili się na pomoc mężczyźnie, który tonął. Był nim Janusz Korwin-Mikke – informuje „Super Express”.","Janusz Korwin-Mikke spędzający wakacje nad polskim morzem zdecydował się popływać w Bałtyku. Jeden z przechodniów zauważył, że mężczyzna kąpie się pomimo powiewającej ostrzegawczej czerwonej flagi, i zaalarmował ratowników. – Pomogłem mu wyjść z morza. Był osłabiony – relacjonuje ratownik, który ruszył z pomocą politykowi. Zupełnie inaczej tę sprawę opisuje sam polityk, który przekonuje, że panował nad sytuacją, bo jest świetnym pływakiem. – Podszedłem do ratowników w Łazach i powiedziałem, że chcę sobie popływać. Jak wracałem po jakimś czasie spokojnie, to na brzegu stało dwóch ratowników, którzy powiedzieli mi, że muszą mnie ratować, bo dostali sygnał, że ktoś się topi. No, w tym kraju nie można nawet utopić się spokojnie. Ja pływam jak ryba – powiedział lider partii Wolność.",,
"„Jest obrzydliwą manipulacją to, co zrobiła PO”","– Panowie z PO dopuścili się jawnej manipulacji twierdząc, że wezwanie Donalda Tuska do prokuratury jest następstwem przegranego głosowania w RE – powiedział w „Gościu Wiadomości” minister sprawiedliwości i prokurator generalny Zbigniew Ziobro.","Donald Tusk został wezwany jako świadek w śledztwie przeciwko byłym szefom SKW o podjęcie bez zgody władz współpracy z rosyjskim FSB. Zbigniew Ziobro, minister sprawiedliwości oraz prokurator generalny powiedział w „Gościu Wiadomości”, że taką decyzję podjął prokurator-referent prowadzący tę sprawę. – Jest obrzydliwą manipulacją to, co zrobiła PO. Panowie z Platformy dopuścili się jawnej manipulacji twierdząc, że to wezwanie jest następstwem przegranego głosowania w RE – ocenił gość programu. „Świadek Tusk”Według niego śmieszne jest mówienie, że Donald Tusk dostał 48 godzin na stawienie się. Minister poinformowała, że wezwanie zostało skierowane 1 marca. – Jeśli chcielibyśmy rozgrywać je politycznie, to moglibyśmy poinformować o tym cały świat, że Donald Tusk będzie wzywany do prokuratury, zanim doszło do jego wyboru. Rozsiać jakieś wątpliwości co do jego prawego postępowania, jak sugeruje PO. Myśmy tego nie zrobili. Nie wykorzystaliśmy tego na użytek sporu o osobę Donalda Tuska, bo nie tego dotyczył spór – przekonywał Ziobro.Zwrócił uwagę, że Donald Tusk jak każdy obywatel został z wyprzedzeniem poinformowany o wezwaniu do prokuratury. Ustawa zmieniająca zasady wejścia do zawodu sędziegoZiobro poinformował, że we wtorek rząd przyjął projekt ministerstwa zmieniający zasady wejścia do zawodu sędziego. – Stawiamy na młodych, świetnie wykształconych ludzi za sprawą Krajowej Szkoły Sądownictwa i Prokuratury w Krakowie. Chcemy, aby w przyszłości to oni byli główną kadrą polskiego sądownictwa – powiedział.",,
"„Rosja pytała, dlaczego nie dostała zaproszenia od Polski”. Czaputowicz o rozmowie z Ławrowem","– Zostały zaproszone państwa natowskie, państwa Unii Europejskiej i państwa Partnerstwa Wschodniego. Chcemy świętować tę datę w naszym, europejskim gronie (…) 1 września 1939 r. Rosja nie była stroną wojny, chyba że w kontekście paktu Ribbentrop–Mołotow, który w pewnym sensie rozwiązał Hitlerowi ręce – tak szef polskiego MSZ Jacek Czaputowicz tłumaczy niezaproszenie Rosji na wrześniowe uroczystości 80. rocznicy wybuchu II wojny światowej. Temat pojawił się  w majowej rozmowie ministra z jego rosyjskim odpowiednikiem Siergiejem Ławrowem.","Tygodnik „Sieci” spytał Czaputowicza o spotkanie z Ławrowem, które odbyło się przed miesiącem. Szef polskiego MSZ przyznał, że Rosja tego zaproszenia nie dostała i nie dostanie.  „Rosja przystąpiła do wojny 17 września jako sojusznik Hitlera, dokonując agresji na Polskę. W styczniu 2020 r. będziemy obchodzić 75. rocznicę wyzwolenia obozu Auschwitz, w tym wypadku wizyta delegacji rosyjskiej bałaby uzasadniona” – dodał minister. Podkreślił, że „mimo różnic, powinniśmy rozmawiać”. „Niektóre sprawy da się być może rozwiązać” – wskazał.",,
"„UE doprowadziła do sytuacji, w których zależy od krajów z wątpliwą demokracją”","– Nie chciałbym być złym prorokiem, ale Unia Europejska na własne życzenie doprowadziła do sytuacji, w których zależy od krajów z bardzo wątpliwą demokracją lub państw, gdzie mamy de facto do czynienia z brakiem rządów – powiedział w programie  Zbigniew Kuźmiuk. Europoseł PiS odniósł się  do stosunków na linii UE-Turcja, a także problemów w wypracowaniu relacji m.in. ze zdestabilizowaną Libią.","– To jest to słynne zaproszenie kanclerz Niemiec Angeli Merkel. Ono nie zostało uczynione, jak to się podejrzewa, z dobrego serca. Moim zdaniem to był zimny rachunek, przeprowadzony przez niemiecki rząd – komentował Zbigniew Kuźmiuk. – Wiadomo, że Niemcy potrzebują do swojej dużej gospodarki kolejnych pracowników. Do tej pory rekrutowali ich w spokojnych czasach, w umiarkowany sposób.  Przeliczyli się, że do Europy będą się wybierać tylko ludzie, których na to stać, w dodatku z kwalifikacjami do pracy. Okazało się, że takich ludzi zostawiają u siebie także Turcy. Oni w obozach uchodźców prowadzą swoistą selekcję. Wyłapują ludzi z wyższym wykształceniem. Im oferują dobre warunki pracy, obywatelstwo tureckie – dodał europoseł.",,
PiS niezmiennie liderem sondażu. Lewica dogania Koalicję Obywatelską,Prawo i Sprawiedliwość utrzymało bezpieczną przewagę nad konkurencją w najnowszym sondażu pracowni Social Changes przeprowadzonym dla portalu wPolityce.pl. Coraz mniejszą stratę do Koalicji Obywatelskiej ma Lewica.,"Gdyby wybory odbyły się teraz, chęć zagłosowania na PiS zadeklarowało 40 proc. respondentów, co jest takim samym wynikiem w badaniu przeprowadzonym przed miesiącem.KO cieszy się poparciem 22 proc. ankietowanych (spadek o 2 punkty proc.) i ma coraz mniejszą przewagę nad SLD, Wiosna, Razem tworzącymi Lewicę (19 proc.; wzrost o 3 pkt proc.).Polskie Stronnictwo Ludowe popiera 10 proc. ankietowanych (wzrost o 1 pkt proc.), zaś Konfederacja cieszy się poparciem 8 proc. (spadek o 1 pkt proc.).",,
Na schabowego do Roberta Lewandowskiego,"Robert Lewandowski otworzy w Warszawie restaurację – poinformował „Business Insider”. Powstanie na terenie Browarów Warszawskich, a współudziałowcami będą Jerzy Krzanowski i Jacek Trybuchowski.","W przyszłym roku na warszawskiej Woli, w kwartale ulic Grzybowskiej, Krochmalnej, Wroniej i Chłodnej, zakończy się budowa Browarów Warszawskich. W miejscu, gdzie od XIX wieku był browar (założycielami byli Błażej Haberbusch, Konstanty Schiele i Jan Henryk Klawe), powstaną m.in. mieszkania, nowoczesne biurowce, a także restauracje.Jak dowiedział się „Bussines Insider Polska”, właścicielami jednego z większych lokali w Browarach Warszawskich (aż 1,3 tys. metrów kwadratowych) będą: piłkarz Robert Lewandowski, współwłaściciel Grupy Nowy Styl Jerzy Krzanowski oraz Jacek Trybuchowski, były członek zarządu AmRest. – Jestem przekonany, żeby każda wizyta u nas będzie przyjemna i zapewni gościom maksimum wygody, zaangażujemy do tego najlepszych ludzi oraz nowoczesne technologie – podkreślił Trybuchowski.Otwarcie restauracji planowane jest na październik 2020 r. Lokal – który jeszcze nie ma nazwy – ma kosztować około 5 mln zł. To kolejny biznes naszego znakomitego napastnika. Piłkarz Bayernu Monachium do tej zainwestował pieniądze m.in. w dom mediowy, agencję marketingową, start-upy internetowe, a także w port jachtowy w Giżycku. Kapitan reprezentacji Polski jest również wspólnikiem w działającej m.in. na terenie Warszawy firmie deweloperskiej LS Investments.",,
SLD ma problem z Ryszardem Kaliszem,"Jeden z najpopularniejszych posłów SLD od miesięcy nie uzgadnia swoich wypowiedzi z klubem parlamentarnym. Teraz przestał nawet odbierać telefony. Gdy pracownicy klubu chcą się z nim skontaktować, proszą o pomoc... Roberta Biedronia z Ruchu Palikota – dowiedział się portal tvp.info. Dlatego władze SLD zastanawiają się, co zrobić z Ryszardem Kaliszem.",,,
Czechy: koalicja straciła większość,Centroprawicowa koalicja premiera Czech Petra Neczasa straciła w środę większość w Izbie Poselskiej. Z Obywatelskiej Partii Demokratycznej (ODS) Neczasa wystąpił deputowany Radim Fiala. Premier nie wykluczył upadku rządu.,"Deputowany Fiala, który był członkiem ODS od 15 lat, oświadczył, że kierownictwo tejpartii „nie realizuje założeń programowych gabinetu z 2010 roku i nie potrafiwyciągnąć konsekwencji z rosnącej utraty zaufania wyborców”.Po odejściu Fiali rządzące ugrupowania (ODS, TOP 09 i LIDEM) mają w sumie 99deputowanych w 200–osobowej Izbie Poselskiej. Co więcej, grupa pięciu„zbuntowanych” posłów ODS kierowana przez deputowanego Petra Tluchorza odkilku tygodni odmawia poparcia dla prawicowych reform (chodzi przedewszystkim o podwyżkę podatku VAT). Rząd nie ma również większości w Senacie. Po wyborach samorządowych i wyborach uzupełniających do Senatu (19–20 października br.), w których lewica uzyskała większość konstytucyjną, gabinet Petra Neczasa znalazł się w trudnej sytuacji.Aby zapobiec upadkowi gabinetu, premier wycofał w środę z Izby Poselskiejrządowy wniosek pakietu reform społecznych, który chciał połączyć zgłosowaniem nad wotum zaufania dla rządu.Wspomniane głosowanie odbędzie się dopiero 6 listopada, po weekendowym (3–4listopada) kongresie ODS w Brnie. Neczas chce wiedzieć, czy zachowastanowisko przewodniczącego partii. Jeśli tak się stanie, liczy na to, że udamu się przekonać „zbuntowanych” posłów z ODS, aby za cenę „kosmetycznychzmian” poparli rządowy pakiet reform. Uchwalenie pakietu wymaga jednakuzyskania poparcia któregoś z posłów niezależnych, co może się okazać bardzotrudne.W tej sytuacji Neczas bierze pod uwagę możliwość upadku swojego gabinetu. Wwywiadzie dla czeskiego dziennika „Mlada fronta Dnes” przyznał, że „lepiejprzejść do opozycji, niż stać na czele ubezwłasnowolnionego rządu, miećzwiązane ręce i przyglądać się jego powolnej agonii”.Podobną opinię wyraziła w środę wicepremier Karolina Peake (liderkaugrupowania LIDEM). „Rząd Petra Neczasa z każdą chwilą zbliża się do swojegokońca” - skomentowała utratę większości w Izbie Poselskiej.Czescy politolodzy ostrzegają, że gabinet Neczasa „ma nóż na gardle”. Odprzyjęcia pakietu reform zależy bowiem zatwierdzenie przyszłorocznej ustawybudżetowej. Minister finansów Miroslav Kalousek (z koalicyjnego ugrupowaniaTOP 09) wycofał rządowy projekt budżetu na rok 2013 i Czechom groziprowizorium budżetowe.Na 17 listopada organizacje obywatelskie zapowiadają masowe protesty przeciwplanowanym reformom. Lewicowa opozycja domaga się natomiast przedterminowychwyborów parlamentarnych.",,
Cenckiewicz: Iwulski był oficerem LWP i żołnierzem WSW,„Prezes Sądu Najwyższego Józef Iwulski jest oficerem Ludowego Wojska Polskiego i szkolonym żołnierzem Wojskowej Służby Wewnętrznej” – poinformował na Twitterze Sławomir Cenckiewicz. „Widziałem jego akta w IPN” – wyjaśnił dyrektor Wojskowego Bura Historycznego.,"Jak zaznaczył, premier Mateusz Morawiecki „miał rację mówiąc o komunistach w Sądzie Najwyższym”. Szef WBH umieszczając fotokopię karty przebiegu służby wojskowej i pracy cywilnej Iwulskiego dodał też, że „nawet w karcie żołnierza LWP WSW napisano, że poszedł do pracy w Sądzie Najwyższym”. „Dzięki za takie wolne sądy!” – dodał Cenckiewicz.Według komunikatu Kancelarii Prezydenta sędzia Józef Iwulski od 4 lipca – z mocy ustawy, a nie decyzji I prezesa SN – kieruje pracami Sądu Najwyższego.Iwulski w zeszłym tygodniu oświadczył, że nie jest „zastępcą, a tym bardziej następcą I prezes Sądu Najwyższego Małgorzaty Gersdorf”, a jedynie zastępuje ją „w razie, gdy będzie nieobecna”. Zapewnił jednocześnie, że prezydent nie wyznaczył go na I prezesa, a jedynie zaaprobował jego wybór przez prezes Gersdorf.W zeszłym tygodniu „Gazeta Polska Codziennie” podała, że sędzia Iwulski był w składzie orzekającym, który w 1982 r. skazał działaczy opozycji niepodległościowej. Gazeta powołała się na materiały archiwalne IPN, które mają wskazywać na orzeczenia w sprawach dotyczących opozycji wydawane w latach stanu wojennego przez ppor. Józefa Iwulskiego, sędziego sądów wojskowych w Krakowie i Warszawie.",,
Miller i Tchórzewski porannymi gośćmi TVP,Zapraszamy na poranną publicystykę w TVP1 i TVP Info. W środę o godzinie 7.45 w TVP Info gościem Adriana Klarenbacha będzie były premier Leszek Miller. Z kolei o 8.15  Krzysztof Grabowski w programie „Polityka przy kawie”  w TVP1 będzie rozmawiał z ministrem energii Krzysztofem Tchórzewskim.,,,
„PiS gorszy niż Trump”. Guy Verhofstadt znów atakuje,Szef frakcji ALDE (liberałowie i demokraci) w Parlamencie Europejskim Guy Verhofstadt po raz kolejny wypowiedział się na temat polskiej polityki. We wpisie na serwisie społecznościowym Twitter były premier Belgii skomentował wywiad wicepremiera Jarosława Gowina dla tygodnika „Do Rzeczy”.,"„Polski rząd deklaruje, że »zignoruje« TSUE: PiS jest gorszy od Trumpa!” – napisał na Twitterze Verhofstadt. „Nawet Donald przestrzega orzeczeń sądowych.” – dodał lider ALDE, zamieszczając omówienie wywiadu wicepremiera Gowina, którego na łamach portalu „Politico” dokonał Michał Broniatowski.W wywiadzie udzielonym Marcinowi Makowskiemu dla tygodnika „Do Rzeczy” Jarosław Gowin stwierdził, że polski rząd może nie zastosować się do ewentualnego negatywnego orzeczenia Trybunału Sprawiedliwości Unii Europejskiej w sprawie Sądu Najwyższego.",,
W „Magazynie śledczym Anity Gargas” o zagadce morderstwa w Starachowicach,Brutalne morderstwo w Starachowicach. Dlaczego wznowiono śledztwo i dlaczego ponowna sekcja zwłok dała zupełnie inne wyniki niż pierwsze badanie? „Magazyn śledczy Anity Gargas” we wtorek o 21:35 w TVP1.,"Starachowice osławiła afera przeciekowa, w konsekwencji której skazano na więzienie wiceministra spraw wewnętrznych w rządzie SLD-PSL Zbigniewa Sobotkę. Sobotka został ułaskawiony przez swojego kolegę, ówczesnego prezydenta Aleksandra Kwaśniewskiego. Czy lokalne układy w Starachowicach funkcjonują do dziś? Czy założenie, że młoda kobieta popełniła samobójstwo, było wynikiem niekompetencji śledczych, czy celowym działaniem? Czy przymykając oko na wiele faktów policja i prokuratura przyjęła wersję korzystną dla sprawcy zabójstwa?  Zapraszamy do obejrzenia „Magazynu śledczego Anity Gargas” (wtorek, 21:35 w TVP1).",,
Krzysztof Brejza oświadcza: Nie kierowałem żadnym SokiemzBuraka,"Nie organizowałem żadnego wydziału nienawiści (w ratuszu w Inowrocławiu – red.). Nie kierowałem żadnym SokiemzBuraka. To wierutne manipulacje, kłamstwa i bzdury – oznajmił poseł Platformy Obywatelskiej Krzysztof Brejza. Jak przekonywał,  „bardzo łatwo jest uruchomić kombinat nienawiści, wielką trollownię przeciwko mnie na propisowskich portalach”.","Dziennikarze „Sieci” ustalili, że za hejterskim profilem na Facebooku SokzBuraka stoi Mariusz Kozak-Zagozda, którego zatrudnia jednocześnie Platforma Obywatelska i stołeczny ratusz Rafała Trzaskowskiego. Portal tvp.info ujawnił wcześniej szereg faktów związanych z podobną aferą hejterską w Inowrocławiu. W miejskim ratuszu, którym rządzi od lat Ryszard Brejza (ojciec posła Platformy Obywatelskiej Krzysztofa), działał Wydział Promocji i Komunikacji Społecznej, w którym produkowane były wpisy chwalące Brejzów, hejterskie komentarze i insynuacje na temat adwersarzy politycznych. Ujawniliśmy fakty ze śledztwa w Inowrocławiu i zeznania urzędników ratusza, którzy pod przysięgą mówili, jak działał nieoficjalny „wydział propagandy” - jak go nazywali jego członkowie.W rozmowie z gazetą.pl poseł Brejza komentował te doniesienia i zarzuty, jakie pojawiają się pod jego adresem w mediach. Zapewnił, że nie organizował „wydziału nienawiści” w inowrocławskim ratuszu oraz, że nie kierował hejterskim portalem SokzBuraka.",,
„Prezydent Duda rozczarowany reakcją Rosji na oświadczenie premiera”,"Prezydent Andrzej Duda z rozczarowaniem przyjmuje reakcje Rosji na przedstawione, w uzgodnieniu z nim, oświadczenie premiera Mateusza Morawieckiego; w najbliższym czasie nie będzie żadnych nowych oficjalnych wypowiedzi strony polskiej – przekazał szef gabinetu prezydenta RP Krzysztof Szczerski.","Szef gabinetu prezydenta RP podkreślił, że prezydent Duda z rozczarowaniem przyjmuje reakcje strony rosyjskiej na przedstawione, w uzgodnieniu z nim, oświadczenie szefa polskiego rządu Mateusza Morawieckiego. – Zarówno forma odpowiedzi na niskim poziomie dyplomatycznym, jak i jej treść, nie sprzyjają powadze dyskusji i nie pozwalają na jej rzeczową kontynuację – oświadczył prezydencki minister.Jak dodał, „także komentarze z ostatnich godzin do opinii wyrażonych przez ambasador USA w Warszawie Georgette Mosbacher, wskazują na rosnący poziom negatywnych emocji”.– Prezydent RP uważa, że czas przerwać tę drogę wymiany opinii, która w jego przekonaniu, prowadzi donikąd. Dlatego też nie należy spodziewać się w najbliższym czasie żadnych nowych oficjalnych wypowiedzi strony polskiej – oświadczył Szczerski. Jak podkreślił Szczerski, prezydent uważa, że „słowa prawdy ze strony najwyższych przedstawicieli państw powinny być wyrażane z szacunkiem i w sytuacjach dla tego właściwych”.– Powaga tematu, szacunek dla ofiar i troska o zachowanie prawdy o tamtych czasach nakazują zatem zamknąć dziś wymianę zdań w formie i stylu, w jakim była ona prowadzona w ostatnich tygodniach, pozostawiając prawo do obrony dobrego imienia Polski i Polaków – stwierdził prezydencki minister.Podkreślił, że prezydent „wyraża podziękowanie wszystkim przedstawicielom państw oraz instytucji i organizacji polskich i zagranicznych, które w ostatnich dniach wsparły polski głos w obronie prawdy”.– Wsparcie to wskazuje, że przyjęta strategia naszej reakcji na kampanię kłamstwa, wypracowana po konsultacjach, w rezultacie decyzji prezydenta RP podjętych w końcu zeszłego tygodnia, była właściwa – oświadczył szef gabinetu prezydenta RP.– W związku z nadchodzącym Nowym Rokiem, wyrażamy nadzieję i oczekiwanie, że rok 2020 - kolejny rok wielkich rocznic historycznych - będzie obchodzony przez władze wszystkich państw tak, by sprzyjał on pojednaniu i prawdzie – dodał prezydencki minister. Wypowiedzi Putina W ubiegłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.Putin sformułował też zarzuty wobec przedwojennego polskiego ambasadora w Niemczech Józefa Lipskiego, który – według rosyjskiego prezydenta – miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. – Łajdak, antysemicka świnia, inaczej powiedzieć się nie da. W pełni solidaryzował się on (Lipski - PAP) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego – mówił Putin, uczestnicząc w posiedzeniu kolegium kierowniczego resortu obrony Rosji.",,
Rzecznik SN: 23 lipca sędzia Gersdorf powinna być w pracy,"– W poniedziałek, 23 lipca, sędzia Małgorzata Gersdorf powinna być w pracy – poinformował rzecznik SN Michał Laskowski. Jak wyjaśnił, do czwartku włącznie prof. Gersdorf korzysta z urlopu, natomiast w piątek wygłosi referat na temat rządów prawa w Karlsruhe.","– Do 19 lipca pani prezes korzysta z urlopu, czyli do czwartku włącznie – poinformował Laskowski. Jak dodał, w piątek prof. Gersdorf ma przebywać w Karlsruhe.Rzecznik SN wyjaśnił, że prof. Gersdorf prawdopodobnie nie wystąpi przed Federalnym Trybunałem Sprawiedliwości, a na cyklicznie odbywającej się konferencji poświęconej m.in. prawom człowieka. Referat ma dotyczyć rządów prawa. – Co roku są zapraszani z całego świata różni goście, w tym roku zaproszona została pani prezes – powiedział Laskowski.– W związku z tym od poniedziałku - ja nie słyszałem o żadnych dalszych planach urlopowych - powinna być w sądzie – podkreślił rzecznik SN.Laskowski poinformował również, że „jeżeli będzie takie zainteresowanie”, w Karlsruhe odbędzie się spotkanie Gersdorf z mediami. Treść referatu wygłoszonego na konferencji zostanie umieszczona na stronie Sądu Najwyższego jeszcze tego samego dnia. Po spotkaniu prezydenta Andrzeja Dudy z Gersdorf, prezesem Józefem Iwulskim (kierującym Izbą Pracy i Ubezpieczeń Społecznych SN) i prezesem Naczelnego Sądu Administracyjnego Markiem Zirk-Sadowskim, wiceszef Kancelarii Prezydenta Paweł Mucha informował, że wolą prezydenta było, by najstarszy stażem sędzia Iwulski od 4 lipca wykonywał funkcje związane z wykonywaniem obowiązków I prezesa SN.Jeszcze przed spotkaniem z prezydentem Dudą Gersdorf wydała zarządzenie o wyznaczeniu jako kierującego pracą SN prezesa Iwulskiego „do zastępowania I prezes SN na czas swojej nieobecności”.Sędzia Iwulski oświadczył, że nie jest „zastępcą, a tym bardziej następcą I prezes Sądu Najwyższego Małgorzaty Gersdorf”, a jedynie zastępuje ją „w razie, gdy będzie nieobecna”. Zapewnił jednocześnie, że prezydent nie wyznaczył go ani nie powierzył obowiązków I prezesa, a jedynie zaaprobował jego wybór przez prezes Gersdorf.Z kolei według komunikatu Kancelarii Prezydenta sędzia Iwulski od 4 lipca – z mocy ustawy, a nie decyzji I prezesa SN – kieruje pracami Sądu Najwyższego.",,
Zniesienie wiz byłoby sukcesem rządu PiS. „Zabiegaliśmy o to od wielu lat”,"Od wielu lat kolejne ekipy rządowe zabiegały o zniesienie wiz do Stanów Zjednoczonych. Wirtualna Polska dowiedziała się z amerykańskich źródeł dyplomatycznych, że prezydent USA Donald Trump może ogłosić w Warszawie nominację Polski do programu ruchu bezwizowego. – Od wielu lat zabiegaliśmy, żeby te wizy zostały zniesione. W tej chwili mamy wyjątkowo dobrą atmosferę w relacjach między Polską i Stanami Zjednoczonymi – powiedział portalowi tvp.info poseł PiS Janusz Śniadek.","W ocenie parlamentarzysty wizyta prezydenta Trumpa w Polsce to idealny moment, aby ogłosić dołączenie Polski do ruchu bezwizowego. – Jestem przekonany, że wszystkie warunki, które miały być spełnione, niebawem będą spełnione. Byłoby to takie umocnienie pozycji Polski jako sojusznika i partnera – stwierdził w rozmowie z portalem tvp.info Śniadek.Kukiz'15 przekonuje, że nie tylko rząd PiS przyczynił się do ewentualnego zniesienia wiz. – To będzie sukces Polaków, którzy wypełniają te założenia, które trzeba spełnić, aby dany kraj mógł bezwizowo jeździć, czyli musi być mała liczba Polaków, które przebywają na terenie USA nieleganie – powiedział portalowi tvp.info poseł Kukiz'15 Jarosław Sachajko.",,
Miliony euro zasiłków w kieszenie Polaków,"Imigranci z UE, w większości Polacy, którzy przyjechali do Irlandii w latach boomu, a wrócili do siebie w czasie obecnego kryzysu, nadal otrzymują z Irlandii świadczenia socjalne w łącznej wysokości 35 mln euro rocznie – informuje „Sunday Independent”.","Według resortu ochrony socjalnej (Department of Social Protection), na który powołuje się gazeta, na sumę tę składa się 15 mln euro na zasiłki dla poszukujących pracy oraz 20 mln euro na zasiłki na dziecko.Regulacje unijne, mające na celu ułatwianie przemieszczania się w UE, przewidują, że prawa socjalne nabyte w którymś z państw UE, muszą być honorowane w razie wyjazdu z niego. Jak zastrzega tygodnik, 35 mln euro rocznie to drobny ułamek ogólnej sumy świadczeń wypłacanych przez resort (np. na zasiłki na dzieci przeznacza się 2,5 mld euro rocznie), ale jest to więcej niż oszczędności, nad którymi zastanawia się rząd rozważając redukcję świadczeń dla niepełnych rodzin (ok. 30 mln euro).Deputowany Fianna Fail Jimmy Devins, który wystąpił z klubu parlamentarnego partii i nie podlega dyscyplinie głosowania, powiedział gazecie, że obecny system nie chroni przed nadużyciami, ponieważ imigrantów, którzy wrócili dosiebie, trudno skontrolować.Devins sądzi, iż należy wprowadzić zmianę polegającą na tym, że po odbiór zasiłków i zapomóg trzeba by się zgłaszać osobiście, a nie otrzymywać je przelewem bankowym.–  Trudno sobie wyobrazić, w jaki sposób imigranci mogliby nadużywać irlandzkiego systemu świadczeń socjalnych, na który uprzednio nie wpadli sami Irlandczycy – zauważa ze swej strony „Sunday Independent”.Obecne przepisy przewidują, że imigrant, który wyjechał z Irlandii, uprawniony jest do irlandzkiego zasiłku dla bezrobotnych, jeśli pobierał go przez co najmniej cztery tygodnie przed wyjazdem.Na zasadzie wzajemności Irlandczycy mają prawo do zasiłków socjalnych w innych państwach UE. Jeśli spełniają warunki, to uzyskują je na tych samych zasadach, co miejscowi pracownicy. W praktyce zasiłki, które Irlandczyk mógłby otrzymać np. na Łotwie, są o wiele niższe niż te, które Łotysz może dostać w Irlandii.",,
„Nowoczesna w ciągu roku może zbankrutować”,"– Nowoczesna nie ma pieniędzy. Popełniła drastyczne błędy w rozliczeniach wyborczych. Traci co rok 4,5 miliona zł. Petru był kwestorem, Lubnauer – nie.  Ta partia może w ciągu roku zbankrutować – ocenił w programie „Gość Wiadomości” Andrzej Stankiewicz z Onet.pl. Jerzy Jachowicz („W Sieci”) ocenił, że „wątpliwe” są wspólne listy zjednoczonej opozycji w najbliższych wyborach. – Albo na zasadzie jak w Warszawie: Nowoczesna dostanie resztki miejsc i stanowisk – dodał.","Publicyści odpowiadali na pytanie o przyszłość opozycji po zmianie na stanowisku przewodniczącego Nowoczesnej. W sobotę Ryszarda Petru zastąpiła Katarzyna Lubnauer. – W interesie Platformy byłoby raczej dogadać się z Petru, ale jego już nie ma. Lubnauer jest bardziej sceptyczna. Może dojść do tego, że będzie startować samodzielnie w wyborach samorządowych albo parlamentarnych. Pewnie przepadnie, ale odbierze Platformie trochę głosów. Platforma powoli, ale jednak wyrasta na najważniejszą partię opozycyjną. Przypominam że rok temu, przed słynnym wyjazdem Ryszarda Petru do Portugalii, to Nowoczesna była największą partią opozycyjną – miała około 20 proc. poparcia – mówił Stankiewicz . – Nowoczesna nie ma pieniędzy – dodał. – Popełniła drastyczne błędy w rozliczeniach wyborczych. Straciła czy traci co rok 4,5 miliona zł. Petru był kwestorem, Lubnauer – nie.  Ta partia może w ciągu roku zbankrutować – podsumował publicysta.",,
Ostatnia prosta przed wyborami w Niemczech: partia Merkel zachowuje przewagę,Na trzy dni przed wyborami do Bundestagu partie chadeckie CDU/CSU kanclerz Angeli Merkel powiększyły przewagę nad ich największym rywalem – SPD Martina Schulza. Wzrost poparcia odnotowała antyislamska Alternatywa dla Niemiec (AfD).,"Na blok partii chadeckich CDU/CSU chce głosować 36 proc. ankietowanych, tyle samo co w poprzednim badaniu. SPD może liczyć na 21,5 proc. - 1,5 proc. mniej niż uprzednio - wynika z sondażu Politbarometer telewizji publicznej ZDF, opublikowanego w czwartek wieczorem.Kto na podium? Na trzecie miejsce wyszła Alternatywa dla Niemiec z poparciem 11 proc. ( plus 1 proc.). Tuż za nią znajduje się liberalna Wolna Partia Niemiecka FDP z wynikiem identycznym jak poprzednio - 10 proc.Lewica ma 8,5 proc. (minus 1 proc.), a Zieloni bez zmian - 8 proc.Uzyskane przez partie wyniki pozwalają na utworzenie po wyborach koalicji dwóch największych obozów politycznych - CDU/CSU i SPD lub rządu chadeków z FDP i Zielonymi - w obu przypadkach z Merkel jako kanclerzem. Gdyby wyborcy mogli bezpośrednio wybrać kanclerza, Schulz nie miałby z Merkel żadnych szans. Merkel popiera 56 proc. pytanych, a Schulza 32 proc.Wybory do Bundestagu odbędą się 24 września.",,
„Schetyna stara się naśladować Kaczyńskiego”,"– PO na swojej konwencji praktycznie wszystkie wystąpienia poświęciła nam i atakowaniu nas. To pokazuje, że Platforma nie jest rzeczywiście pewna tych swoich słów, buńczucznych zapowiedzi, że ich poparcie wzrasta. Gdyby tak było, nie atakowaliby nas tak ostro, bo zdają sobie sprawę, że większości Polaków ten język nie odpowiada – powiedział w „Kwadransie politycznym” w TVP1 wicemarszałek Senatu Adam Bielan.","Polityk komentował zainaugurowaną w sobotę kampanię wyborczą do samorządu Koalicji Obywatelskiej. Było to pierwsze tego typu wspólne ogólnopolskie przedsięwzięcie Platformy Obywatelskiej i Nowoczesnej.– Grzegorz Schetyna, jak sądzę, celowo stara się w tej kadencji umacniać wewnątrz opozycji, niż myśleć o przyciąganiu nowych wyborców i zwycięstwie w wyborach parlamentarnych – mówił w „Kwadransie politycznym” w TVP1 wicemarszałek Senatu Adam Bielan.  – PO na swojej konwencji praktycznie wszystkie wystąpienia poświęciła nam i atakowaniu nas. Było znacznie więcej odniesień do nas niż na naszej konwencji odniesień do nich. To pokazuje, że Platforma nie jest rzeczywiście pewna tych swoich słów, buńczucznych zapowiedzi, że ich poparcie wzrasta. Gdyby tak było, nie atakowaliby nas tak ostro, bo zdają sobie sprawę, że większości Polaków ten język nie odpowiada – dodał Bielan. – Na naszych konwencjach mówimy o realnych problemach, o programach dla poszczególnych regionów i występujemy z programem pozytywnym  – powiedział wicemarszałek Senatu. Jak dodał, „Grzegorz Schetyna stara się zbudować szeroki obóz od centrum po całą lewą stronę. Myślę, że stara się wziąć przykład z Jarosława Kaczyńskiego, który zbudował najbardziej skuteczny obóz polityczny od 1989 roku. Grzegorz Schetyna idzie tą drogą”.  Bielan odniósł się również do zapowiadanych planów politycznych Roberta Biedronia.  – Po kolejnych wywiadach Roberta Biedronia widać, że nieprzypadkowo wybrał ten moment. Pewnie podejrzewał, że dojdzie do wstąpienia pani Barbary Nowackiej do PO, bo w praktyce tak to wygląda. Wybrał ten moment, żeby pokazać wyborcom, że nie akceptują PO, która ich zawiodła przez 8 lat swoich rządów. Myślę, że pierwsze wybory, w których wystartuje, to będą wybory europejskie – podsumował Bielan.",,
"Wenezuela nie spłaciła pożyczki, Deutsche Bank przejmie jej złoto","Wenezuela nie spłaciła pożyczki zaciągniętej w Deutsche Banku, której zabezpieczeniem było złoto o wartości 750 mln dolarów – podał Bloomberg, powołując się na dwa anonimowe źródła. W efekcie zostało ono przejęte przez ten bank.","W ramach zawartej w 2016 r. umowy Wenezuela otrzymała pożyczkę z Deutsche Banku, przekazując jako jej zabezpieczenia 20 ton złota. Nie płaciła jednak odsetek. Juan Guaido, przywódca opozycji, który w styczniu ogłosił się tymczasowym prezydentem, zwrócił się do banku, aby zdeponował na rachunku niedostępnym dla dotychczasowego prezydenta Nicolasa Maduro 120 mln dolarów, co stanowi różnicę pomiędzy ceną przekazanego złota z 2016 r. a obecną. Guaido został uznany za tymczasowego prezydenta Wenezueli przez ponad 50 państw, w tym USA, większość krajów UE i Ameryki Łacińskiej, mimo że nie kontroluje kluczowych instytucji państwowych, m.in. banku centralnego (BCV). – Deutsche Bank nie może ryzykować negocjowania z nielegalnymi władzami banku centralnego –  dodał, przypominając, że BCV jest objęty amerykańskimi sankcjami. Bloomberg przypomina, że to już drugi w tym roku przypadek niedotrzymania przez reżim Maduro porozumień finansowych, co zaowocowało stratami. W marcu bank centralny nie wykupił z Citigroup przekazanego jako zabezpieczenie złota o wartości 1,1 mld dolarów. Tymczasem kurczące się zasoby złota są jednym z ostatnich źródeł, które pozwalają reżimowi Maduro trwać i mieć poparcie sił zbrojnych. Mimo że z powodu sankcji reżim Maduro jest coraz bardziej odcięty od światowych rynków finansowych, w zeszłym miesiącu zdołał sprzedać złoto o wartości 570 mln dolarów. To jednak spowodowało, że wenezuelskie rezerwy złota spadły do 7,9 mld dolarów, czyli najniższego poziomu od 29 lat.",,
Ukryte przesłanie dla neonazistów,"Koszulki, na których ukryte było hasło, zachęcające do zerwania z prawicowym ekstremizmem, dostali w prezencie uczestnicy festiwalu rockowego w Niemczech, zorganizowanego przez skrajną prawicę. Napis pojawiał się jednak dopiero po pierwszym praniu.","Na festiwalu „Rock dla Niemiec” w mieście Gera w Turyngii rozdano w sobotę 250 takich koszulek, podarowanych organizatorom przez anonimowego „sponsora”. Nadrukowany na nich napis „hardcorowi rebelianci”, po praniu zmienia się w zachętę do zmiany światopoglądu: „Jeśli twój t-shirt może to zrobić, możesz i ty – pomożemy ci odejść od prawicowego ekstremizmu” – informują w środę niemieckie media.Okazało się, że koszulki przygotowała organizacja EXIT, pomagająca ludziom zerwać z neonazistami.Organizator koncertu, Gordon Richter z Narodowo-Demokratycznej Partii Niemiec (NPD), powiedział agencji Reuters: – To żałosne, że ktoś wydaje pieniądze na coś takiego.Założyciel EXIT Bernd Wagner podkreślił natomiast, że koszulki przygotowano z zamiarem dotarcia do tych, którzy rozważają zerwanie ze skrajną prawicą.",,
Duda w „Jerusalem Post”: To Izrael powinien zakończyć kryzys,"– To Izrael rozpoczął ostatni kryzys w relacjach z Polską i to Izrael powinien go zakończyć – oświadczył prezydent Andrzej Duda w wywiadzie opublikowanym w „Jerusalem Post”. – Jestem prezydentem Polski i nigdy nie zaakceptuję obrażania lub poniżania Polaków i zniekształcania faktów tak, że ranią naszą godność – powiedział prezydent w rozmowie z Jakowem Katzem, redaktorem naczelnym dziennika.","Prezydent „nigdy nie zgodzi się ze stwierdzeniami, że Polacy jako naród brali udział w Holokauście lub Polska brała udział w Holokauście”. – To nas poniża i rani – dodał.              Duda zastrzegł, że „uznaje historyczne fakty i nigdy nie będzie próbował im zaprzeczać”. Odnosząc się do kryzysu w relacjach polsko-izraelskich oznajmił, że „strona, która rozpoczęła kryzys, powinna go zakończyć”. Dopytywany przez Katza, czy chodzi mu o Izrael, odpowiedział: „Tak. Oczekuję przyjaźni i szacunku. Z dwóch stron”.           – Mam nadzieję, że uda nam się to rozwiązać kanałami dyplomatycznymi i dobrą wolą między stronami – dodał. – Oczywiście (w Izraelu) trwa kampania (wyborcza – red.), a temperatura kampanii nie sprzyja teraz rozwiązaniu kryzysu, ale musimy pamiętać, że są sprawy, które są ważniejsze – zastrzegł. Do napięcia w relacjach polsko-izraelskich doszło, kiedy media izraelskie przytoczyły domniemaną wypowiedź premiera Benjamina Netanjahu z jego lutowej wizyty na konferencji bliskowschodniej w Warszawie, z której wynikało, że Polacy kolaborowali z Niemcami w Holokauście. Informację tę zdementowała później ambasador Izraela w Polsce Anna Azari oraz kancelaria premiera Izraela. P.o. szefa izraelskiego MSZ Isreal Katz, odnosząc się do słów przypisanych przez media Netanjahu, powiedział: „Nasz premier wyraził się jasno. Sam jestem synem ocalonych z Holokaustu. Jak każdy Izraelczyk i Żyd mogę powiedzieć: nie zapomnimy i nie przebaczymy. Było wielu Polaków, którzy kolaborowali z nazistami i – tak jak powiedział Icchak Szamir (były premier Izraela – red.), któremu Polacy zamordowali ojca – Polacy wyssali antysemityzm z mlekiem matki”. Katz oświadczył później, że nie żałuje swej wypowiedzi.               W związku z incydentami do polskiego MSZ dwukrotnie wzywana była Azari. Po wypowiedzi p.o. szefa izraelskiej dyplomacji odwołany został udział polskiej delegacji w szczycie Grupy Wyszehradzkiej w Jerozolimie. Szefowie rządów Słowacji, Czech i Węgier odwołali oficjalnie szczyt V4 z Izraelem w Jerozolimie i poinformowali, że odbyli tam jedynie rozmowy dwustronne.              Minister spraw zagranicznych Jacek Czaputowicz oświadczył pod koniec lutego, że polskie władze oczekują wycofania się przez szefa izraelskiego MSZ ze swoich słów. Zapewnił przy tym, że Polska nie zamierza zmienić swojego podejścia do Izraela czy eskalować konflikt.",,
Pekin oburzony planami budowy tarczy antyrakietowej w Korei Płd.,Chińskie władze wyraziły stanowczy sprzeciw wobec planów budowy na Półwyspie Koreańskim zaawansowanego systemu obrony antyrakietowej. W piątek umowę w tej sprawie podpisali przedstawiciele Korei Płd. i USA.,"Rzecznik chińskiego MSZ Hong Lei oświadczył, że ambasadorom Stanów Zjednoczonych i Korei Płd. Wręczono noty protestacyjne. Waszyngton i Seul bronią się, że tarcza antyrakietowa to odpowiedź na rosnące zagrożenie rakietowe, ale również i nuklearne ze strony Korei Północnej.Pekin uznał, że plany rozmieszczenia systemów rakietowych na Półwyspie Koreańskim godzą w strategiczne bezpieczeństwo Chin, a także naruszają równowagę w regionie. Władze zażądały od USA i Korei Płd. wycofania się z tych planów. Swoje niezadowolenie wyraziła również Moskwa.Beczka prochuTarcza antyrakietowa to niejedyne źródło napięcia między ChRL a USA. Pekin zażądał również wycofania się Amerykanów z zaangażowania w spór dotyczący Morza Południowochińskiego. Organ prasowy Komunistycznej Partii Chin „Renmin Ribao” ostrzegł Waszyngton, że przekroczenie „czerwonej linii” zagraża  dwustronnym relacjom i stabilizacji w regionie.",,
Znamy numery list wyborczych,"Państwowa Komisja Wyborcza wylosowała numery list wyborczych  w zbliżających się wyborach parlamentarnych. Partie w napięciu czekały na wyniki, bo numer listy można w mniejszym, bądź większym stopniu wykorzystać w kampanii. Wszystkie partie wydają się być zadowolone z wylosowanych numerów.","W pierwszej kolejności zostały wylosowane numery dla komitetów, które zarejestrowały listy we wszystkich okręgach wyborczych. W drugiej kolejności – numery dla list pozostałych komitetów.W jesiennych wyborach parlamentarnych wystartuje siedem komitetów wyborczych o charakterze ogólnopolskim z następującymi numerami:1  – Prawo i Sprawiedliwość2  – Polska Jest Najważniejsza3  – Sojusz Lewicy Demokratycznej  4 – Ruch Palikota  5  – Polskie Stronnictwo Ludowe  6 – Polska Partia Pracy Sierpień 80. 7  – Platforma Obywatelska RPPozostałe komitety otrzymały następujące numery:8 – Nasz Dom Polska-Samoobrona Andrzeja Leppera9 – Nowa Prawica Janusza Korwin-Mikke10 – Prawica Wyborcze numery są ważne chociażby w kontekście samego dnia głosowania. Kandydaci komitetu, który otrzyma pierwszy numer, pojawią się na pierwszej stronie karty do głosowania do Sejmu. Na kolejnych pojawią się następne komitety według kolejności wylosowanych numerów.Losowanie numerów ułatwi też prowadzenie kampanii, ponieważ komitety wyborcze będą mogły na plakatach, ulotkach czy w spotach reklamowych upowszechniać wizerunek swoich kandydatów wraz z numerem listy wyborczej.Do 14 września okręgowe komisje wyborcze rozlosują kolejne numery dla list zarejestrowanych tylko w jednym okręgu wyborczym. Rostowski „zamieszał”, a PiS dostał „pałę”– Wierzę, że te wybory będą dla nas bardzo udane i bardzo szczęśliwe. Siódemka kojarzy się pozytywnie, ale najważniejsze dla naszych kandydatów jest to, że już dzisiaj będą mogli uruchomić swoje materiały wyborcze, zacząć drukować ulotki, plakaty, przez co kampania nabierze więcej barwy – tak skomentowała wybór „7”   rzeczniczka sztabu wyborczego PO Małgorzata Kidawa-Błońska.– Cieszymy się z tego losowania. Wierzymy, że jest to symboliczny znak, kto będzie pierwszy na mecie 9 października – powiedział z kolei szef sztabu PiS Tomasz Poręba. – Zawsze ten, kto jest na pierwszym miejscu na listach, przyciąga uwagę – dodał.PJN nie kryje zadowolenia z faktu, że ich lista będzie miała numer 2. – Dwójka może układać się w  literę „V”, która może być symbolem naszego zwycięstwa, czyli wejścia do Sejmu - powiedział szef sztabu PJN, Tomasz Dudziński.  Zadowolony z losowania jest również szef sztabu SLD Stanisław Wziątek. –   To bardzo dobry numer, bo nie tylko oznacza miejsce na podium, ale w naszym przypadku uznajemy, że jest to „szczęśliwa trójeczka” – powiedział polityk Sojuszu.Przewodniczący klubu PSL Stanisław Żelichowski komentując wyniki losowaniapowiedział, że jak partia jest na piątkę, to musi wylosować „piątkę”. – To już jest tradycja narodowa. To jest numer, na jaki zasługujemy – stwierdził.Żelichowski chwalił także wylosowaną przez Platformę „7”. – Nawet minister Rostowski mówił ostatnio, że zawsze 7 była jego szczęśliwą cyfrą, w związku z tym być może „mieszał” w tym losowaniu – żartował poseł.Z kolei „1”, którą wylosował komitet PiS, zdaniem Żelichowskiego trzebainterpretować jako „pałę dla tej partii”.",,
„Partnerskie kanały” – informacje od CIA pozwoliły na zatrzymania w Rosji,"Władimir Putin podziękował telefonicznie Donaldowi Trumpowi za przekazane przez CIA informacje, które pozwoliły udaremnić atak terrorystyczny w Rosji – podała służba prasowa Kremla. Putin zapewnił Trumpa, że gdy rosyjskie służby otrzymają informacje o zagrożeniach terrorystycznych dotyczących USA, niezwłocznie przekazują je stronie amerykańskiej „partnerskimi kanałami”.","Prezydent Putin zatelefonował do prezydenta Trumpa w niedzielę. Kreml twierdzi, że zatrzymania domniemanych zamachowców w środę i w czwartek zapobiegły atakowi na Sobór Kazański w Petersburgu i w innych miejscach w tym mieście.  Rosyjska Federalna Służba Bezpieczeństwa (FSB) poinformowała w piątek o zatrzymaniach siedmiu dżihadystów z tzw. Państwa Islamskiego (IS). W niedzielę nadeszły informacje o aresztowaniu przez sąd w Sankt Petersburgu trzech osób podejrzanych o terroryzm. Według FSB pochodzący z Tadżykistanu, Dagestanu i Inguszetii mężczyźni przechowywali broń palną, amunicję i materiały wybuchowe.",,
Putin krytykuje Zachód: Nie korzysta ze smutnego doświadczenia ZSRR,"Rosja nie dąży do statusu supermocarstwa – zapewnił prezydent kraju Władimir Putin. Jak tłumaczył, Rosja nie chce wrócić do stanu, w którym znajdował się ZSRR, narzucając swe wpływy Europie Wschodniej, bo takie działania są „przeciwskuteczne”.  Zarzucił zarazem niewymienionym z nazwy krajom zachodnim, że nie uwzględniają „smutnego doświadczenia Związku Radzieckiego” i „budują swoją politykę w duchu imperium”.","Putin mówił o tym, wypowiadając się dla prasy po zakończeniu dorocznej telekonferencji z obywatelami; dziennikarze pytali go o kwestie międzynarodowe.– Nie dążymy do statusu supermocarstwa, dlatego że pojęcie to zakłada pewne elementy związane z narzucaniem swojego wpływu innym państwom i całym regionom. Nie chcemy powrócić do tego stanu, w którym znajdował się Związek Radziecki, kiedy narzucał swoim sąsiadom, w tym krajom Europy Wschodniej, sposób życia, system polityczny i tak dalej. Jest to przeciwskuteczne, zbyt kosztowne i pozbawione perspektyw historycznych – powiedział Putin. Na telekonferencji rosyjski prezydent przekonywał, że Rosja musi stać się silniejsza, przede wszystkim gospodarczo, jeśli chce zająć „godne miejsce pod słońcem”. Wspomniał także o sile militarnej; ocenił, że mimo „dość skromnych wydatków wojskowych” Rosja nie tylko zapewnia „parytet militarny i jądrowy”, ale jest także „dwa kroki przed konkurentami”.Pytany o możliwość pójścia przez Rosję na ustępstwa w obliczu sankcji nałożonych na nią przez kraje zachodnie, Putin ocenił, że nie zmieniłoby to nastawienia Zachodu do jego kraju. – Jeśli całkowicie się poddamy i zlekceważymy swoje fundamentalne interesy narodowe, czy będą jakieś zmiany? Być może będą jakieś sygnały z zewnątrz, ale zasadniczo nic się nie zmieni – oświadczył. Wojna gospodarczaPrzekonywał, że Chiny „nie mają związku z Krymem i Donbasem”, a mimo to podnoszone są cła na chińskie towary. – Atak na Huawei – skąd on się wziął, jaki jest jego sens? Jest tylko jeden – powstrzymywanie rozwoju Chin, który stał się globalnym konkurentem innego globalnego państwa, Stanów Zjednoczonych – mówił rosyjski prezydent. Zapewnił, że „to samo dzieje się w odniesieniu do Rosji i będzie odbywać się dalej”.„Całkowitą bzdurą i kłamstwem” gospodarz Kremla nazwał zarzuty wobec Rosji o okupowanie Donbasu. Rozwiązanie tej kwestii określił jako niemożliwe bez bezpośrednich rozmów władz Ukrainy z separatystami. Pytany o kontakty z Wołodymyrem Zełenskim Putin odparł, że ukraiński prezydent niedawno wspomniał, że nie zamierza rozmawiać z przedstawicielami samozwańczych republik powołanych przez separatystów na wschodzie Ukrainy. Historia współczesna nie zna przykładu rozwiązania tego rodzaju konfliktów bez bezpośredniego dialogu pomiędzy stronami, „to po prostu niemożliwe” – oświadczył. Podczas telekonferencji Putin przekonywał, że Rosja jest gotowa do dialogu ze Stanami Zjednoczonymi, ale perspektywy dialogu utrudniają kwestie wewnętrzne w USA. – Nawet jeśli (prezydent USA Donald Trump – red.) chce wykonać jakiś krok naprzeciw, chce o czymś porozmawiać, to istnieje mnóstwo ograniczeń związanych z działalnością innych instytucji władzy – ocenił. Jego zdaniem Trump „już wkroczył w kampanię prezydencką” i będzie teraz zwracał coraz większą uwagę na wymogi kampanii i z tego powodu „nie wszystko będzie tak proste w relacjach” obu krajów. Jako „wielki błąd” Putin ocenił sankcje nałożone przez Waszyngton na Moskwę. Wyraził przekonanie, że USA uświadomią sobie kiedyś ten błąd i zdołają go naprawić.Telekonferencja odbyła się na 10 dni przed szczytem G20 w Osace, na którym będą Putin i Trump. Wciąż nie jest jasne, czy szczyt stanie się okazją do ich bezpośrednich rozmów.",,
Historyczne wystąpienie premiera Holandii. Przeprosił Żydów za prześladowania podczas wojny,"26 stycznia, w przeddzień Międzynarodowego Dnia Pamięci o Ofiarach Holokaustu, premier Holandii Mark Rutte po raz pierwszy przeprosił w imieniu rządu holenderskich Żydów za prześladowania, jakich doświadczyli podczas II wojny światowej ze strony ówczesnych władz.","– Gdy ostatni z ocalałych wciąż są z nami, przepraszam dziś w imieniu rządu za działania ówczesnych holenderskich władz – powiedział Rutte w Amsterdamie przed pomnikiem ofiar Auschwitz. – Robię to wiedząc, że nie da się wyrazić słowami czegoś tak okropnego jak Holokaust – powiedział Rutte, który miał na głowie niebieską jarmułkę. – Nasze instytucje rządowe w czasie wojny nie działały jako strażnicy sprawiedliwości i bezpieczeństwa – przyznał dodając, że „zbyt wielu holenderskich urzędników wykonywało rozkazy okupanta”. – Ogólnie rzecz biorąc, Żydzi mieli zbyt mało ochrony, zbyt mało pomocy. 75 lat po Auschwitz antysemityzm wciąż istnieje. Właśnie dlatego musimy w pełni uznać, co się wtedy wydarzyło, i głośno to powiedzieć – podkreślił holenderski premier. W 2012 roku lider skrajnie prawicowej Partii Wolności (PVV) Geert Wilders wystąpił z apelem, aby rząd przeprosił za rolę państwa holenderskiego w prześladowaniach Żydów podczas II wojny światowej.",,
Sikorski: Dla ludu PiS-owskiego najważniejsze są transfery socjalne,"Dla ludu PiS-owskiego transfery socjalne są najważniejsze, wszystko inne jest drugorzędne – powiedział w TVN były minister spraw zagranicznych, obecnie europoseł Platformy Obywatelskiej Radosław Sikorski. Polityk skomentował w ten sposób sondaż TVN, z którego wynika, że na PiS chce zagłosować 44 proc. badanych.","Jak wynika z sondażu Kantar dla „Faktów” TVN, na listę wyborczą PiS, Solidarnej Polski i Porozumienia zagłosowałoby o dwa punkty procentowe więcej badanych w porównaniu do analogicznego badania z 15 lipca. Na listę Koalicji Obywatelskiej (PO, Nowoczesna, Inicjatywa Polska, Zieloni) w najnowszym badaniu wskazało 27 procent respondentów – tyle samo co w badaniu z lipca.W TVN Radosław Sikorski wskazał, że wysokie poparcie dla PiS „potwierdza informacje, które mieliśmy od naszych socjologów, że dla ludu PiS-owskiego transfery socjalne są najważniejsze, wszystko inne jest drugorzędne”. Dodał, że go to dziwi. – Przecież rząd nie ma żadnych swoich pieniędzy, prezes PiS Jarosław Kaczyński tego nie dał z własnej karty kredytowej, tylko żeby komuś dać, trzeba komuś innemu zabrać. Rząd musi kogoś opodatkować, żeby komuś dać albo musi pożyczyć i to ma krótkie nogi – powiedział.Dalej Sikorski mówił, że PiS „całe zwycięstwo wyborcze budowało na kłamstwie smoleńskim”. – Zwolennicy partii, którzy przyjmą coś takiego, to każde następne kłamstwo jest łatwe do przyjęcia – mówił.Odniósł się też do sprawy ideologii LGBT, która jego zdaniem jest używana przez obecnie rządzących w kampanii. – To jest wysuwane przez partię rządzącą. Model partii rządzącej polega na szczuciu obywateli na grupy mniejszościowe. Kościół przejął pałeczkę i PiS-owi łatwiej jest walczyć z LGBT w sytuacji, kiedy duża część społeczeństwa nawet nie wie, co ten skrót oznacza – mówił",,
Szef BBN: Na pewno teraz jesteśmy bezpieczni,"– Na pewno teraz jesteśmy bezpieczni. Polska nie jest na pierwszej linii frontu. W regionie mamy opinię neutralnego państwa – powiedział w programie „Kwadrans polityczny” w TVP1 szef Biura Bezpieczeństwa Narodowego Paweł Soloch, odnosząc się do konfliktu pomiędzy USA a Iranem po zamachu na Kasima Sulejmaniego. Według ministra nasze relacje z Iranem pozostają poprawne.","Szef BBN powiedział, że prezydent śledzi wydarzenia, jest na gorącej linii z przedstawicielami służb, konsultuje się z ekspertami. – Nasza wojskowa obecność w Iraku jest w ramach NATO i na chwilę obecną pozostajemy na miejscu – dodał.   W zeszłym tygodniu w nocy z czwartku na piątek na międzynarodowym lotnisku w Bagdadzie w ataku rakietowym sił USA przeprowadzonym przy użyciu dronów zostali zabici Kasem Sulejmani – uważany za drugą najważniejszą osobę w Iranie po ajatollahu Alim Chameneim – i dowódca irackiej proirańskiej milicji Kataib Hezbollah, Abu Mahdi al-Muhandis. Szef BBN był też pytany o zaplanowane na 23 stycznia w Jerozolimie 5. Światowe Forum Holokaustu.  Jak podkreślił, prezydent uzależnia swoją obecność w Jerozolimie od możliwości zabrania głosu. „Trwają rozmowy, czekamy na odpowiedź strony izraelskiej” – skomentował.",,
"„Historyczny sojusz z Polakami”, „Orban wiele naobiecywał”. Węgierska prasa o wizycie Szydło","Prasa węgierska obszernie relacjonuje poniedziałkową wizytę premier Beaty Szydło na Węgrzech. Wśród najważniejszych tematów tytuły wymieniają kryzys imigracyjny, brytyjskie plany dotyczące rynku pracy oraz plany współpracy gospodarczej.","O „historycznym sojuszu z Polakami” pisze prawicowy „Magyar Hirlap”. Dziennik wybija, że „Orban Viktor i Beata Szydło potwierdzili sojusz dwóch państw podczas wizyty polskiej przywódczyni w Budapeszcie” i że oboje liderów dąży do wypracowania wspólnego stanowiska państw wyszehradzkich w sprawie kryzysu imigracyjnego oraz brytyjskich planów reform w UE.   Gazeta podkreśla słowa Orbana, że sukces Unii Europejskiej zależy od powodzenia obszaru środkowoeuropejskiego, bo „jeśli my nie będziemy odnosić sukcesów, to w Europie nie będzie wzrostu gospodarczego”.  Dziennik przytacza też słowa rzecznika węgierskiego rządu Zoltana Kovacsa, że Węgry i Polska w wielu tematach są zgodne i mają wspólne doświadczenia, „dlatego jest nieuniknione, by miały wspólne poglądy”. Kovacs podkreślił też, że może się zdarzyć, iż imigranci zaczną napływać do UE przez Rumunię i Ukrainę, i wtedy również Polska może być dotknięta tym problemem. „Orban wiele naobiecywał” Lewicowy „Nepszabadsag” pisze natomiast w związku z ogłoszonymi przez węgierskiego premiera planami połączenia wschodnich terenów ekonomicznych Polski i Węgier szybkimi trasami drogowymi, że „Orban wiele naobiecywał”.Według dziennika mankamentem tego planu może być to, że istniejąca na razie tylko na papierze trasa M30 z Miskolca do Tornyosnemeti przy granicy ze Słowacją może w ciągu najbliższych 3 lat nie powstać. – Dobrą wiadomością jest natomiast to, że jeśli zostanie ona zbudowana, może ona być przypuszczalnie najtańszym odcinkiem narodowym polsko-węgierskiej magistrali – dodaje gazeta. Węgierska flaga wróci do Budapesztu „Magyar Hirlap” informuje też, że na znak przyjaźni polsko-węgierskiej w stałej ekspozycji Muzeum Parlamentu w Budapeszcie zostanie wystawiona oryginalna flaga węgierska z dziurą po wycięciu godła komunistycznego podczas rewolucji węgierskiej 1956 r., która przez 40 lat była przechowywana w Polsce. Flagę zaprezentowano w poniedziałek obojgu premierom.Flaga została w listopadzie 1956 r. przekazana młodym Polakom, którzy dostarczyli na Węgry pomoc od studentów krakowskiej akademii medycznej i przez kilka miesięcy zdobiła ścianę redakcji studenckiej gazety, po czym przez kilkadziesiąt lat była przechowywana przez jej byłego redaktora Jerzego Michalewskiego. W 1995 r. flagę zwrócono na Węgry „jako wymowny przykład polsko-węgierskiej historycznej wspólnoty losów”.",,
Morawiecki: Nie ma planów dotyczących repolonizacji mediów,"Nie ma dzisiaj konkretnych planów dotyczących repolonizacji mediów w Polsce – powiedział premier Mateusz Morawiecki. Dodał, że narodowość mediów ma znaczenie, a obiektywność mediów jest fundamentem demokracji.","Premier w sobotę w radiu RMF FM był pytany, czy rząd ma plany repolonizacji mediów. – Nie ma dzisiaj takich konkretnych planów. Ale rzeczywiście ubolewamy, nad tym, że przez 30 lat III Rzeczpospolitej jesteśmy dzisiaj w takiej sytuacji, że ogromna większość mediów jest w rękach zagranicznych – powiedział premier. Zdaniem Morawieckiego Francuzi, Niemcy, Włosi, poważne państwa w Europie zachodniej „na pewno byłyby bardzo niezadowolone z takiej sytuacji”. – Tymczasem narodowość mediów ma również znaczenie. Są media, które zachowują się bardziej w porządku, ale są też takie, które ewidentnie mają ten czynnik narodowości gdzieś z tyłu głowy. I w tym przypadku na pewno należy się zastanawiać, dlaczego tak jest, dlaczego tak się stało – tłumaczył premier. Szef rządu podkreślił, że obiektywność mediów jest fundamentem demokracji. – Zwracam uwagę na to, że uczciwość mediów, obiektywność mediów jest fundamentem demokracji. Ja bardzo lubię być krytykowany, ale to szaleństwo, które dzieje się w niektórych mediach (...) jest godne ubolewania – powiedział. Dodał, że „na ten moment nie mamy takich planów żadnych” odnośnie repolonizacji mediów.",,
„Wstyd i skandal”. Węgry zawetują procedurę przeciw Polsce,"Wicepremier Węgier Zsolt Semjén nazwał „wstydem i skandalem” decyzję Parlamentu Europejskiego o rozpoczęciu procedury przeciw Polsce. Zapewnił, że rząd Węgier popiera Polskę i skorzysta z prawa weta.","Podczas posiedzenia plenarnego europarlamentu większością głosów zdecydowano o rozpoczęciu procedury zmierzającej do uruchomienia artykułu 7. traktatu Unii Europejskiej wobec Polski. Jej efektem może być zawieszenie prawa głosu naszego kraju w Radzie Europejskiej.Przyjęcie rezolucji poparło 438 europosłów, 152 było przeciw, a 71 wstrzymało się od głosu. Podobne postępowanie uruchomiono w maju przeciw Węgrom. Uzasadnienie było analogiczne – „zagrożenie dla wartości europejskich”.Sprzeciw wobec karaniaPodczas głosowania Europejska Partia Ludowa w większości poparła rezolucję, lecz zasiadający w tej frakcji europosłowie węgierskiej partii rządzącej Fidesz zagłosowali przeciwko. Węgierscy deputowani wydali komunikat prasowy, w którym napisali, że nie zgadzają się, aby Bruksela wywierała presję na suwerenne państwa członkowskie i aby Parlament Europejski karał demokratycznie wybrane rządy. „Jest nie do przyjęcia, żeby kilku europosłów oderwanych od rzeczywistości zachwycało się tym, że lekceważąc zasadę pomocniczości wtrącają się w sprawy narodowe, zamiast reprezentować własny kraj i własnych wyborców” – podkreślono w komunikacie. Oceniono, że Bruksela chce ukarać polski rząd za to, że reprezentuje jednoznaczne stanowisko przeciw migracji.",,
Zasiłki dla imigrantów „nadszarpnęły budżety niemieckich gmin”. Będą ograniczenia,"Niemieckie ministerstwo pracy chce ograniczyć prawo obywateli innych krajów UE przebywających w Niemczech do pobierania zasiłków dla bezrobotnych i pomocy socjalnej, jeżeli wcześniej nie pracowali w tym kraju.  – Najliczniejszą wśród nich grupę stanowią Polacy. Niemieckie dane mówią, że z tzw. socjalu korzysta aż 92 tys. naszych rodaków – mówi korespondent TVP w tym kraju, Cezary Gmyz.","Jak relacjonuje Gmyz, wielu Polaków przybyło do Niemiec po uwolnieniu tamtejszego rynku pracy  w  2011 r.  – Większość z szacowanej na 2 mln polskiej mniejszości jednak pracuje – podkreśla.   – Planowana ustawa jest konsekwencją orzeczenia federalnego sądu socjalnego. Orzekł on w ub.r. , że niemieckie zasiłki przysługują wszystkim, którzy przebywają w Niemczech dłużej niż pół roku,  nawet jeśli wcześniej nie przepracowali ani jednego dnia. To poważnie nadszarpnęło budżety niemieckich gmin,  na których spoczywa obowiązek płacenia tych świadczeń. To właśnie niemieckie gminy głośno dopominały się o regulacje prawne ograniczające liczbę wypłacanych świadczeń – relacjonuje Cezary Gmyz. I dodaje, że wiele z tych gmin boryka się z utrzymaniem stale rosnącej liczby uchodźców spoza UE.      Projekt przewiduje, że prawo do zasiłku dla bezrobotnych przysługiwałoby tylko osobom, które wcześniej przez co najmniej pięć lat przebywały w Niemczech bez pomocy ze strony państwa. – Jednak ta ustawa nie będzie dotyczyła tych Polaków, którzy nabyli prawa do zasiłku na starych zasadach;  chodzi tu o ochronę praw nabytych i zasadę, że prawo nie może działać wstecz – dodaje korespondent TVP.",,
"Pieszy z pierwszeństwem zanim wejdzie na pasy. „ Ja tej ustawy się boję i będę postulował, by jej nie wprowadzać w życie”","Dziś do Senatu trafi rewolucyjna nowelizacja Prawa o ruchu drogowym. Daje ona pieszemu, oczekującemu na wejście na pasy, pierwszeństwo przed nadjeżdżającym pojazdem.","Senator Marek Borowski jest za skreśleniem przepisu, który mówi, że pieszy oczekujący na przejście powinien się upewnić, że kierowca zauważył jego zamiar wejścia na jezdnię.  – Jeśli inni nie wniosą takiej poprawki, ja to zrobię – powiedział Borowski i wyjaśnił, że pozostawienie tego przepisu doprowadzi, w sytuacji kolizji, do niepotrzebnej kłótni, być może sądowej, na temat tego, czy pieszy się upewnił, że kierowca dobrze odczytał jego zamiar.  Pociej: nowe przepisy niebezpieczne  Senator Aleksander Pociej z PO powiedział, że zgłosi wniosek o odrzucenie ustawy. Dodał, że nowe przepisy są niebezpieczne dla pieszego, bo „zdejmują z niego jakiekolwiek samoograniczenie się w stosunku do pojazdów”.  Mogą też doprowadzić do nieprzejezdności wielu miejsc. – Ja tej ustawy się boję i będę postulował, by jej nie wprowadzać w życie –  powiedział senator. W Sejmie nowelizacją poparło 215 posłów, 180 było przeciw, 32 osoby wstrzymały się od głosu. „Za” głosowały klub PO i jedna trzecia klubu PSL. Przeciw były PiS, Zjednoczona Prawica i dwie trzecie klubu PSL. Posłowie SLD wstrzymali się od głosu. Zmiana może wejść w życie w 2017 roku. A jakie jest Wasze zdanie?Zwolennicy nowego rozwiązania twierdzą, że przyznanie pieszemu pierwszeństwa jeszcze przed wejściem na pasy przyczyni się do poprawy bezpieczeństwa na drogach. Przeciwnicy uważają, że będzie zupełnie odwrotnie i po wprowadzeniu nowego przepisu liczba wypadków z udziałem pieszych zdecydowanie wzrośnie. A jakie jest Wasze zdanie? Zapraszamy do udziału w ankiecie.",,
"Stołeczni radni PiS: Postaramy się, by wywóz śmieci nie zdrożał","Segregacja śmieci na pięć frakcji miała umożliwić sprzedaż większej ilości odpadów recyklerom, co powinno ograniczyć ostateczny koszt ich utylizacji. Radni PiS obawiają się, że PO wykorzysta nowe przepisy, by podnosić opłaty i chcą pilnować, by do tego nie doszło.","– Litera zmian dotyczących gospodarki odpadami polega przecież na tym, żeby odzyskiwać jak najwięcej surowca, który później samorządy, władze gmin będą mogły sprzedawać recyklerom. W związku z tym opłaty w żadnej mierze nie powinny rosnąć – wyjaśnił rzecznik klubu PiS w radzie Warszawy Błażej Poboży.  – Natomiast obawiamy się, że Platforma Obywatelska próbuje zrzucić koszty swojego niedostosowania, nieodpowiedniego wprowadzenia przepisów w odpowiednim czasie, właśnie na mieszkańców – powiedział Poboży. Samorządowiec dodał, że radni PiS będą monitorować sytuację i informować o „wszelkich próbach” podwyższenia opłat za odbiór odpadów przez stołeczny ratusz. – Gminy, jeśli tylko miałyby dobry system, mogłyby na tych zmianach skorzystać także w wymiarze finansowym – wskazał radny. Jednak, jak wskazał wiceprzewodniczący rady Warszawy Dariusz Figura (PiS), stolica miała dwa lata na przygotowanie się do nowego systemu odbioru odpadów z podziałem na pięć frakcji. Czas ten został jego zdaniem zmarnowany. Figura podkreślił, że w czasie ostatnich kilkunastu lat Warszawa „nie dorobiła się ani jednej nowoczesnej instalacji przetwarzania odpadów”.  – Spójrzcie państwo na wszystkie inne duże miasta - powstawały nowoczesne spalarnie, nowoczesne sortownie; w Warszawie nic się nie działo. Warszawa tylko miała rozmaite koncepcje czy budować spalarnie z wykorzystaniem środków europejskich, czy z wykorzystaniem partnerstwa publiczno-prywatnego. Efekty są kompletnie żadne – powiedział.",,
Imigranci z Konga zatrzymani za przekroczenie polskiej granicy,"Troje obywateli Konga, którzy nocą pieszo przekroczyli granicę z Ukrainy do Polski, zatrzymał Bieszczadzki Oddział Straży Granicznej (BiOSG).","Zatrzymani obywatele Konga to dwie kobiety i mężczyzna w wieku 22-27 lat – poinformowała w poniedziałek  rzeczniczka BiOSG mjr Elżbieta Pikor. Schwytali ich w nocy z piątku na sobotę funkcjonariusze SG z placówki w Lubaczowie.– Strażnicy graniczni pełniący służbę z wykorzystaniem pojazdu obserwacyjnego wyposażonego w kamerę do wizji nocnej zauważyli po ukraińskiej stronie trzy osoby, które zbliżyły się do granicy, a następnie ją przekroczyły. Po polskiej stronie czekał na nich patrol Straży Granicznej, który ujął sprawców – powiedziała rzeczniczka BiOSG.Tylko mężczyzna miał przy sobie dokument tożsamości. Był nim dokument pobytowy wydany przez władze Ukrainy.– Według zeznań cudzoziemców kongijskie dokumenty zostały im skradzione w trakcie pobytu na Ukrainie. Najprawdopodobniej organizatorem przerzutu był obywatel Maroka, który podwiózł imigrantów do granicy – wskazała mjr Pikor.",,
Partie bez finansowania z budżetu?,"Czy skończy się finansowanie partii z budżetu? Chcą tego PO, RP i SP, które rozważają złożenie projektu w tej sprawie. Pada m.in. argument, że obecny system blokuje nowym inicjatywom dostęp do polityki. Przeciw są PSL, PiS i SLD, m.in. w obawie przed finansowaniem partii przez mafię.","Dyskusja o likwidacji finansowania partii wróciła za sprawą ostatnich doniesień medialnych. Wynika z nich m.in., że PO w ostatnich latach wydała na markowe garnitury i buty - prawie ćwierć miliona złotych, na zakup wina - prawiesto tysięcy, na restauracje - 200 tys.; opłacano też m.in. wynajem boiska piłkarskiego. Jeśli chodzi o PiS, informowano, że z publicznych pieniędzy opłaca ono m.in. usługiwykonywane przez dziennikarzy, czy ochronę dla Jarosława Kaczyńskiego.– PO rozważa zatem ponowne złożenie w Sejmie projektu likwidującego finansowaniepartii z budżetu państwa – powiedział szef klubu PO Rafał Grupiński. –  Jestem przekonany, że w tej sprawie wszyscy w Platformie mówią jednym głosem, o czym świadczy m.in. doprowadzenie przez PO do zredukowania opołowę subwencji dla partii politycznych – dodał.Wiceszefowa klubu PO Małgorzata Kidawa-Błońska przypomniała z kolei, żePlatforma miała na sztandarach hasło likwidacji finansowania partii z budżetupaństwa, ale - jak zauważyła - nie było poparcia w Sejmie dla takiegorozwiązania. Pytana o rachunki za wynajem boiska piłkarskiego tłumaczyła, że jest to działalność integracyjna, która - jak oceniła - „ma bardzo duże znaczenie”.Również rzecznik Ruchu Palikota Andrzej Rozenek podkreślił, że jego partia od samego powstania opowiada się za likwidacją finansowania partii z budżetu. W jego ocenie oburzające jest także opłacanie przez partie polityczne zbudżetu ekspertów, komentatorów i dziennikarzy.Podobne zdanie ma Solidarna Polska. – Obecny system finansowania partii politycznych jest patologiczny iuniemożliwia zaistnienie mniejszym partiom – powiedział szef klubu Arkadiusz Mularczyk. Nie wszyscy chcą zmianNa likwidację dotacji z budżetu państwa na pewno nie zgodzi się natomiast PSL. Prezes ludowców, wicepremier Janusz Piechociński opowiada się za zachowaniem obecnego sposobu finansowania partii politycznych. – Chciałbym bardzo zachować obecny system budżetowy finansowania polityki poto, aby było to standardowe, czytelne także dla obywateli. Ale politycy oczywiście powinni pamiętać, skąd biorą się na to środki, stąd wstrzemięźliwość i zaciśnięcie pasa powinno być racjonalną postawą – ocenił Piechociński.Także zdaniem wiceprezes PiS Beaty Szydło partie powinny być - tak jak obecnie - finansowane z budżetu. Według niej takie rozwiązanie umożliwiakontrolę wydatków partii przez instytucje państwa i media. – Być może trzebadoprecyzować prawo i zaostrzyć tę kontrolę – zaznaczyła. Skrytykowała zarazem wydatki, poczynione przez PO.„Nie” likwidacji finansowania partii mówi także SLD. – Uważam, że sama zasada finansowania (partii) z budżetu powinna być utrzymana, bo alternatywą jestfinansowanie przez biznesmenów, mafię, rozmaite osoby, które nie powinnyfinansować partii politycznych – ocenił szef Sojuszu Leszek Miller.W poprzedniej kadencji po burzliwej dyskusji parlament uchwalił zmniejszenieo 50 proc. subwencji dla partii politycznych. Rozwiązanie to poparły PO imająca wówczas reprezentację w Sejmie partia PJN. Przeciw byli posłowie PiS,SLD i koalicyjnego PSL.",,
Bruksela chce aborcji,"Kobiety powinny mieć łatwiejszy dostęp środków antykoncepcyjnych i aborcji – taki apel do państw UE znalazł się w sprawozdaniu europarlamentu o równości kobiet i mężczyzn. Za takim zapisem była m.in. polska lewica, przeciw europosłowie z PO, PSL i PiS.",,,
USA: konwój pod Aleppo zaatakowało lotnictwo Rosji. Rosja zaprzecza,"Stany Zjednoczone są przekonane, że to Rosja dokonała w poniedziałek nalotów na konwój z pomocą humanitarną koło Aleppo w Syrii – poinformował we wtorek Biały Dom, określając ataki z powietrza „olbrzymią tragedią humanitarną”.","Ben Rhodes, zastępca doradcy Baracka Obamy do spraw bezpieczeństwa narodowego, powiedział, że za atak mógł odpowiadać albo reżim prezydenta Syrii Baszara el-Assada albo rosyjski rząd. – Naszym zdaniem odpowiedzialność ponosi Rosja – dodał.Zapewnił, że Stanom Zjednoczonym zależy na utrzymaniu zawieszenia broni w Syrii. Niepokoi je jednak brak oznak dobrej woli ze strony Rosji w tym zakresie. Rosja protestuje Rosyjskie ministerstwo spraw zagranicznych skrytykowało USA za oskarżenia o dokonanie nalotów. Rzeczniczka tego resortu Maria Zacharowa podkreśliła we wtorek, że USA nie „mają żadnych dowodów” na to, że to rosyjskie siły powietrzne ponoszą odpowiedzialność za atak. – Nie mamy z tym nic wspólnego – podkreśliła. Już wcześniej MSZ Rosji zaprzeczał, jakoby jego lotnictwo brało udział w nalotach na konwój. W opublikowanym we wtorek oświadczeniu, „z całą mocą” oznajmiono, że ani rosyjskie, ani syryjskie lotnictwo nie przeprowadziło tych ataków.Rzecznik ONZ Stephane Dujarric informował, że w poniedziałek wieczorem doszło do ostrzału z powietrza 18 ciężarówek jadących w konwoju z pomocą humanitarną ONZ i Syryjskiego Arabskiego Czerwonego Półksiężyca (SARC) dla prowincji Aleppo. Dzień później ONZ zmieniła opis ataku, twierdząc, że nie jest w stanie ustalić, czy rzeczywiście był to nalot. Zginęło ok. 20 osób, a część ładunku została zniszczona.W następstwie ataku ONZ zawiesiła wszystkie konwoje z pomocą humanitarną dla Syrii, a Czerwony Krzyż – pomoc dla czterech miast do czasu, gdy jego pracownikom zostanie przywrócone bezpieczeństwo.",,
"Sędziowie orzekali w sprawie frankowiczów, choć sami posiadali kredyty we frankach","W sądach apelacyjnych w Białymstoku i Katowicach sprawy zadłużonych we frankach rozstrzygali sędziowie, którzy sami mają kredyty w tej walucie - informuje „Rzeczpospolita”. „Jeśli »frankowiczem« jest sędzia, to z pewnością nie ma wewnętrznej niezawisłości pozwalającej mu bezstronnie rozpoznać sprawę” – ocenia jeden z adwokatów.","Procesy o kredyty frankowe prowadzili sędziowie, którzy sami posiadali takie zobowiązania. Ujawnienie tego faktu stało się możliwe po opublikowaniu oświadczeń majątkowych sędziów. „Rzeczpospolita” podaje przykład orzeczenia wydanego w Sądzie Apelacyjnym w Katowicach. Powód, firma windykacyjna, żądał zapłaty od kredytobiorcy. „Sąd stwierdził nieważność umowy, co skutkuje koniecznością zwrotu przez obie strony tego, co otrzymały. A skoro pozwani  zapłacili bankowi więcej, niż uzyskali z kredytu, to bankowi, a następnie firmie windykacyjnej nic się nie należy” – wyjaśnia „Rzeczpospolita”. Zdaniem adwokata prof. Macieja Gutowskiego „sam fakt posiadania kredytu we frankach nie powoduje wyłączenia sędziego od spraw dotyczących takich umów kredytowych. Idąc tym tropem, doszlibyśmy do absurdu. Sędzia posiadający samochód w kredycie nie mógłby orzekać w sprawach kredytów na dom zabezpieczonych hipoteką”. Mec. Gutowski uważa natomiast, że sędzia powinien się wyłączyć ze sprawy, jeśli sam znalazł się w sporze z bankiem z powodu własnej umowy kredytu frankowego.  Podobnie na sprawę patrzy prezes stowarzyszenia frankowiczów Stop Bankowemu Bezprawiu, który uważa, że wyłączenie powinno dotyczyć sędziów zadłużonych w banku będącym stroną sprawy. Gdy zaś umowa jest jedynie podobna, „należałoby dodatkowo sprawdzać, jak daleko sięga to prawdopodobieństwo”.",,
Facebook chce walczyć z wyborczymi trollami,"Serwis społecznościowy Facebook poinformował, że zwiększa obronę przed wykorzystywaniem go do ingerowania w politykę i procesy wyborcze na świecie.","Przedstawiony projekt obejmuje specjalne narzędzia bezpieczeństwa dla wybranych urzędników państwowych i kandydatów w wyborach, którzy mają być objęci swoistym monitoringiem pod kątem prób włamań na ich konta, prób logowania z nietypowych lokalizacji lub prób instalacji niezweryfikowanych programów i aplikacji.Wśród nowych zabezpieczeń przewidziane jest także bardziej wyraziste oznakowywanie nieprawdziwych postów na Facebooku i Instagramie. Na zdjęciach i filmach mają pojawić się etykiety „nieprawdziwe” i „częściowo nieprawdziwe”. Facebook zamierza również zamieszczać więcej informacji o osobach lub grupach, które zakładają konta w tym serwisie lub nimi zarządzają.Portal społecznościowy poinformował także, że będzie monitorował media kontrolowane przez państwo, będzie starał się lepiej sprawdzać fakty oraz zainwestuje 2 mln dolarów w projekty doskonalące umiejętności korzystania z mediów.Firma ogłosiła również, że usunęła cztery sieci fałszywych kont szerzących dezinformację, z siedzibami w Rosji i Iranie. Wyjaśniono, że właściciele tych kont starali się ingerować w wybory w USA oraz w krajach Afryki Północnej i Ameryki Łacińskiej. – Wybory zmieniły się znacząco od 2016 r., ale Facebook też się zmienił – zapewnił założyciel i szef serwisu Mark Zuckerberg podczas wideokonferencji. Agencje przypominają, że to właśnie Facebook został wykorzystany w 2016 roku podczas wyborów prezydenckich w USA do rozpowszechniania dezinformacji, manipulowania wyborcami i ingerowania w proces wyborczy.",,
Minister rolnictwa: Rolnicy to jedna z najbardziej proeuropejskich grup społecznych w Polsce,"Rolnicy są jedną z najbardziej proeuropejskich grup społecznych w Polsce, ponad 80 proc. jest za naszym pozostaniem w UE – podkreślił minister rolnictwa Jan Krzysztof Ardanowski. Dodał jednak, że wielu rolników, poza dopłatami, nie korzysta z finansowania UE, i to powinno się zmienić.","– Rolnicy według badań statystycznych są jedną z najbardziej proeuropejskich grup społecznych w Polsce. Ponad 80 proc. rolników jest zdecydowanie za naszym pozostaniem w UE. To przeczy tym wszystkim, którzy twierdzą, że polskie społeczeństwo odwraca się od projektu, jakim jest Unia Europejska – mówił minister podczas poniedziałkowej konferencji prasowej.  Zwrócił jednak uwagę, że mimo oczywistych korzyści dla branży rolniczej – wynikających z tego, że nasz kraj jest w UE - wielu rolników nie korzysta w pełni z tego dobrodziejstwa.  Wskazał, że miliardy z UE, jak i środków krajowych, trafiły na modernizację gospodarstw czy na nowy sprzęt. Jak zaznaczył, wielu rolników ocenia jednak, że ta pomoc finansowa nie powoduje zwiększenia ich dochodów i ogranicza się do dopłat bezpośrednich.  – Trzeba przeanalizować, w jaki sposób modyfikować inwestycje, ich dofinansowywanie, by zawsze było to powiązane z rolnikami  – powiedział minister.  Ardanowski poinformował, że w najbliższym czasie chce wraz z organizacjami rolniczymi przeanalizować działanie WPR (Wspólnej Polityki Rolnej) na lata 2014-2020, by zaproponować pewne modyfikacje na przyszłą perspektywę finansową UE.",,
Szwedzka gmina wprowadza obowiązek integracyjny dla imigrantów,"Nauka języka szwedzkiego, kurs wiedzy o społeczeństwie i udział w programach aktywnego poszukiwania pracy – to od nowego roku zadania dla każdego z nowych imigrantów osiedlających się w gminie Vellinge na południu Szwecji.","Uchwałę o wprowadzeniu tzw. obowiązku integracyjnego podjęła wczoraj wieczorem rada miejska położonego niedaleko Malmoe Vellinge. Jej autorami są radni partii Moderatów. Ich zdaniem, integracja polega na dostosowaniu się do norm i wartości, na których opiera się szwedzkie społeczeństwo. Dlatego imigranci będą musieli uzyskać celujące świadectwo ukończenia 60-godzinnego kursu wiedzy o podstawach demokracji, praw i przepisów, a także równego traktowania kobiet. W razie niewypełnienia obowiązku integracyjnego gmina będzie mogła wstrzymać wypłatę zasiłku.Obowiązkowi integracyjnemu podlegać będą wszyscy dorośli imigranci osiedlający się w gminie. Również emeryci lub osoby na urlopach macierzyńskich – powiedziała szwedzkiej telewizji radna gminy Vellinge Carina Wutzler.",,
Antoni Macierewicz: Słowa prezydenta Putina o tragedii smoleńskiej są szokujące,"– W ustach przywódcy kraju, który jest odpowiedzialny za ludobójstwo katyńskie, a także za tragedię smoleńską, takie słowa są naprawdę szokujące – tak minister obrony narodowej Antoni Macierewicz skomentował słowa prezydenta Rosji Władimira Putina o katastrofie smoleńskiej.","Prezydent Rosji Władimir Putin oświadczył w czwartek podczas konferencji prasowej, że na pokładzie polskiego Tu-154M, który rozbił się w 2010 roku pod Smoleńskiem, nie doszło do wybuchów. – Jeśli w samolocie były wybuchy - samolot skąd wyleciał, z Moskwy? Z Warszawy – to znaczy, tam je podłożono. Czy przedostali się rosyjscy agenci i podłożyli materiały wybuchowe, czy jak? Szukajcie w takim razie u siebie – powiedział Putin. Dodał następnie: „Nie było tam żadnych wybuchów, to zostało zbadane przez ekspertów ze strony polskiej i z rosyjskiej”.",,
Poszukiwania Piotra Woźniaka-Staraka. Wszczęto śledztwo ws. wypadku,"Prokuratura w Giżycku wszczęła dochodzenie w sprawie niedzielnego wypadku na mazurskim jeziorze Kisajno, podczas którego z motorówki wypadł do wody producent filmowy Piotr Woźniak-Starak. Dotychczasowe poszukiwania zaginionego nie przyniosły rezultatu. W środę rano wznowiono działania. To czwarty dzień poszukiwań 39-letniego mężczyzny.","Od niedzieli taflę, dno i brzegi jeziora przeszukują m.in. policyjni wodniacy, straż pożarna ratownicy MOPR i WOPR z Gdyni, wyposażeni w specjalistyczny sprzęt, w tym sonary, drony i robota do prac pod wodą. W akcji biorą także udział żołnierze z Wojsk Obrony Terytorialnej. Na Warmii i Mazurach pogoda w środę zmieniła się. Jest pochmurno i pada deszcz. Rzecznik Państwowej Straży Pożarnej w Giżycku kpt. Mariusz Pupek powiedział, że deszcz nie ma znaczenia w tego typu akcjach, pogarsza jedynie komfort pracy ratowników. – Najistotniejszy jest wiatr, który może spychać łódki i powodować falowanie, ale obecnie wiatr nie powoduje zakłóceń – dodał. Rzecznik Prokuratury Okręgowej w Olsztynie Krzysztof Stodolny poinformował, że śledztwo wszczęte przez Prokuraturę Rejonową w Giżycku dotyczy spowodowania wypadku w ruchu wodnym, „ze skutkiem prawdopodobnie śmiertelnym”. Stodolny zaznaczył, że na tym etapie postępowania prokuratura nie informuje o szczegółach zdarzenia. Na razie nie ujawnia żadnych dowodów znajdujących się w aktach sprawy i danych osobowych przesłuchanych świadków. Prokuratura nie odnosi się też do doniesień medialnych.",,
"Policjant usłyszał zarzuty. Narkotyki, a w tle włamania do bankomatów","33-letni policjant z komisariatu w Iłowej, podległego KPP w Żaganiu (Lubuskie) jest podejrzany o współpracę z przestępcami. Prokuratura postawiła mu w tej sprawie zarzuty, a sąd aresztował  na trzy miesiące – poinformował prokurator Andrzej Stefanowski z Prokuratury Okręgowej w Zielonej Górze.","– Mężczyzna usłyszał trzy zarzuty. Najpoważniejszy dotyczy niedopełnienia obowiązków i przekroczenia uprawnień w celu osiągnięcia korzyści majątkowej. Jest on zagrożony karą od roku do 10 lat więzienia. Dwa pozostałe wynikają z Ustawy o przeciwdziałaniu narkomanii – chodzi o posiadanie i nieodpłatne udzielanie narkotyków – powiedział prok. Stefanowski.Funkcjonariusz jest jedną z kilku osób podejrzanych w sprawie dotyczącej działalności grupy przestępczej zajmującej się włamaniami do bankomatów. Dotychczas podczas tego śledztwa aresztowano pięć osób i prokuratura określa je jako „rozwojowe”. – Na tym etapie postępowania nie możemy jeszcze ujawniać ustaleń dotyczących roli podejrzanego funkcjonariusza, gdyż nadal trwają intensywne czynności procesowe – dodał prok. Stefanowski. Śledztwo prowadzi zielonogórska prokuratura okręgowa. Podstawą do objęcia policjanta zarzutami były materiały dowodowe zgromadzone przez funkcjonariuszy Biura Spraw Wewnętrznych Policji. Do zatrzymania mężczyzny doszło 28 czerwca br. na jednej z ulic w Gozdnicy (Lubuskie).",,
Miller: to już jest burleska. Nie przyłączymy się do kabaretu,"– Gdyby PiS chciał zachować minimum powagi, to wystąpiłby z innym kandydatem i podjął wysiłek skonsultowania go z innymi klubami opozycyjnymi. Ale ponieważ została zastosowana ta sama kalka, jak to było przed kilkoma miesiącami, to uznaję, że to jest swego rodzaju burleska. Jakiś spektakl satyryczny. My oczywiście do tego kabaretu się nie przyłączymy – tak lider SLD Leszek Miller komentował pomysł wystawienia przez PiS prof. Piotra Glińskiego na premiera technicznego.","Leszek Miller podkreślił, że wniosek PiS o konstruktywne wotum nieufności nie ma żadnych szans na przegłosowanie przez parlament. – Myślę, że PiS robi to dlatego, żeby mieć trochę czasu antenowego i przypomnieć o swoich postulatach i programie – przekonywał. I dodał: – Ten nieszczęsny prof. Gliński będzie po raz kolejny prezentowany w Sejmie. Poprzednio był na laptopie. Myślę, że tym razem będzie to jakiś nowszy nośnik, na którym zobaczymy profesora. Pytany o to, czy posłowie lewicy mają menu podobne do posiłków, konsumowanych przez bohaterów nagrań „Wprost”, Miller żartował: – Jeśli chodzi o kuchnię, moje środowisko ma bardzo tradycyjne menu: śledź w oleju, czysta, schabowy z kapustą. Nie jesteśmy zwolennikami ani krowich ogonów ani policzków wołowych. Jak to lewica. Podsłuchiwany minister jest dość komiczny Zdaniem Leszka Millera, premier Donald Tusk popełnił błąd nie dymisjonując szefa resortu spraw wewnętrznych Bartłomieja Sienkiewicza. – To jest bardzo poważny błąd. Bo premier mówi: „niech pan minister będzie sędzią we własnej sprawie"". W ogóle, minister spraw wewnętrznych, który pozwala się podsłuchiwać, już z definicji jest osobą dość komiczną. A jeżeli jeszcze ma szukać źródeł tego podsłuchu, to tylko jeszcze zwiększa komizm tej sytuacji – wyjaśniał. – Ja na miejscu premiera postąpiłbym tak: poszedłbym do Sejmu z wnioskiem o wotum zaufania, ale po przeprowadzeniu rekonstrukcji rządu. Na pewno poleciałyby głowy ministrów Sienkiewicza i Sikorskiego – dodał. Ministrowie mają się gdzie spotykać – W moich czasach unikaliśmy restauracji i dziwię się, dlaczego ministrowie się tam znaleźli – mówił Miller. Dlatego, że kancelaria premiera ma bardzo dobre miejsca, gdzie można się zobaczyć. Jest cały wielki, rozległy, kompleks na ul. Parkowej. A minister spraw wewnętrznych ma bardzo piękną willę przy ul. Zawrat i tam może wydawać przyjęcia – przekonywał były premier.  WIĘCEJ W NASZYM RAPORCIE  Afera podsłuchowa",,
"Komsomolec, Kursk, Łoszarik. Czarna seria rosyjskiej floty","Reformy i modernizacja w rosyjskiej armii chyba w najmniejszym stopniu dotknęły marynarkę wojenną. Rosja to klasyczne mocarstwo lądowe, które mimo podejmowanych wysiłków i wielkich ambicji, nigdy nie stanie się morską potęgą. Powtarzające się awarie i katastrofy tylko to potwierdzają. Zwłaszcza, że chodzi o elitę, czyli flotę podwodną.","- Za flotę rosyjską! Do dna! - podobno taki toast popularny był wśród Polaków w rosyjskim zaborze po klęsce carskich okrętów w starciu z Japończykami (bitwa pod Cuszimą, maj 1905). Kolejna próba budowania morskiej potęgi zakończyła się fiaskiem. Kilka dekad później ogromne ambicje miał Związek Sowiecki. Nigdy jednak nie zdołał dorównać na morzu potędze militarnej Stanów Zjednoczonych. A gdy upadł, rosyjska flota pogrążyła się w ogromnym kryzysie. Chyba żadnego innego rodzaju sił zbrojnych cięcia budżetowe i redukcja potencjału nie dotknęły tak bardzo, jak Wojenno-Morskiej Floty Federacji Rosyjskiej. Za rządów Władimira Putina zaczęło się to zmieniać, choć katastrofa okrętu podwodnego Kursk na samym początku panowania obecnego prezydenta okazała się złym znakiem. Pożar na pokładzie supertajnego podwodnego Łoszarika i śmierć 14 oficerów z elity floty potwierdzają, że mimo inwestycji i poleceń Kremla, sytuacja w rosyjskiej flocie nie wygląda dobrze. I to nie chodzi już nawet o traktowaną bardziej po macoszemu część nawodną (symbolem jest jedyny lotniskowiec Admirał Kuzniecow, który był obiektem żartów i memów na Zachodzie, gdy płynął do Syrii z długim i grubym warkoczem czarnego dymu wyglądającym niemal jak pożar na pokładzie). Niepokój Kremla musi budzić też sytuacja w podwodnej części floty, w którą inwestuje się najwięcej i która jest najbardziej intensywnie rozbudowywana – do służby wchodzą kolejne atomowe okręty, a Putin straszy bezzałogowymi aparatami podwodnymi zdolnymi zakraść się do brzegu USA i zdetonować ogromne ładunki jądrowe. Awaria na Łoszariku przypomniała jednak, jaki jest faktyczny stan floty. Czemu nie można się zresztą dziwić, jeśli przypomnieć awarie i katastrofy nawet w czasach sowieckiej potęgi. Od „Hiroszimy” do Komsomolca   K-19 był pierwszym sowieckim okrętem podwodnym z napędem atomowym uzbrojonym w pociski balistyczne. Był też jednym z najbardziej pechowych w światowej historii floty wojennej – nie przypadkiem wśród sowieckich marynarzy zyskał nieoficjalną nazwę „Hiroszima”. Do pierwszej poważnej awarii doszło, zanim minęły dwa lata od zwodowania. W 1961 roku doszło do awarii reaktora - zginęło osiem osób. To był dopiero początek serii mniejszych i większych awarii w K-19. Najpoważniejsza miała miejsce w 1972 roku. W pożarze zginęło 30 osób, w tym dwóch ratowników. Pięć lat wcześniej jeszcze bardziej tragiczny w skutkach pożar wybuchł na pokładzie atomowego okrętu podwodnego K-3 Leninowski Komsomoł na Morzu Norweskim. Zginęło 39 osób. Rok później wyciek radioaktywny zabił 9 osób na doświadczalnym atomowym okręcie podwodnym K-27. W 1968 roku – podczas swego trzeciego patrolu – na północny zachód od Hawajów zatonął K-129. Kilka lat później CIA zorganizowała tajną operację, w wyniku której Amerykanie wydobyli dziobową część okrętu. W kwietniu 1970 roku doszło do poważnego wypadku na pokładzie okrętu K-8. Po tym, jak w dwóch przedziałach wybuchł pożar, załoga musiała zatrzymać reaktory atomowe, a dowódca wydał rozkaz opuszczenia jednostki. Jednak dowództwo floty cofnęło ten rozkaz i nakazało załodze powrót na okręt, który miał być odholowany do bazy. Jednak po drodze, w Zatoce Biskajskiej, K-8 zatonął. Zginęła cała 52-osobowa załoga. Na dno morskie poszły też torpedy z głowicami jądrowymi. Tragicznie zakończyła się też misja K-56 na Pacyfiku. W 1973 roku okręt zderzył się z jednostką wywiadu radioelektronicznego – zginęło 27 osób. Siedem lat później z kolei zginęło 14 osób, gdy wybuchł pożar na pokładzie K-122, płynącego w pobliżu Okinawy. W kwietniu 1989 roku na Morzu Norweskim w wyniku pożaru zatonął atomowy okręt podwodny K-278 Komsomolec. Zginęło 42 z 69 marynarzy. Komsomolec był nazywany w sowieckiej flocie „złotą rybką” z racji potwornych kosztów jej budowy. Miał też – do dziś aktualny – rekord świata w zanurzeniu okrętu bojowego: 1027 m. Producenci okrętu obwiniali załogę za popełnione błędy i nieprzygotowanie, marynarze z kolei mówili o istotnych konstrukcyjnych wadach. I jedni, i drudzy mieli rację. Komsomolec zaś do dziś spoczywa na dnie Morza Norweskiego – wraz z reaktorem jądrowym i dwiema bojowymi głowicami atomowymi. Niedawno norweska ekspedycja badająca wrak stwierdziła wyciek radioaktywny. Od Kurska do Łoszarika  Do najbardziej tragicznej katastrofy w historii sowieckiej i rosyjskiej floty podwodnej doszło jednak już w czasach, gdy Kreml postanowił odbudowywać potencjał sił zbrojnych, także morskich. 12 sierpnia 2000 roku zatonął atomowy okręt podwodny Kursk. Na dnie Morza Barentsa spoczęła cała, 118-osobowa załoga. Według oficjalnych ustaleń śledztwa eksplodowała jedna z torped. Jednak nawet nie to było najbardziej kompromitujące rosyjskie państwo.  Otóż po katastrofie – w spoczywającym na dnie morskim uszkodzonym okręcie wciąż żyło jeszcze 23 marynarzy. Choć operacja ratunkowa ruszyła 13 sierpnia, dopiero po sześciu dniach Rosja zgodziła się przyjąć pomoc zagraniczną. Już po dwóch dniach norwescy ratownicy dostali się do środka Kurska – było jednak za późno. Nikt już nie żył, pokład był zatopiony. Gdyby pomoc przyjęto natychmiast, można było uratować ludzi. Nie wiadomo, dlaczego Moskwa się na to nie zgodziła, być może miała coś do ukrycia. Już w 2002 rok prokuratura wojskowa zamknęła śledztwo, uznając, że nie było możliwości ocalenia załogi. Sierpień okazał się pechowy także dla innego atomowego okrętu podwodnego Rosji, jeszcze podczas pierwszej kadencji prezydenckiej Władimira Putina. 30 sierpnia 2003 roku, podczas holowania do stoczni remontowej Polarnyj, gdzie miano zdemontować jego reaktory atomowe, przewrócił się i zatonął K-159 (jednostkę wycofano ze służby czynnej jeszcze w 1989 r.). Na Morzu Barentsa szalał właśnie sztorm. Spośród 10 marynarzy na pokładzie przeżył tylko jeden. W 2005 roku, znów w sierpniu, brytyjska Royal Navy z pomocą USA i Japonii pomogła uratować siedmiu rosyjskich marynarzy z okrętu podwodnego niedaleko brzegów Kamczatki. Okręt zaplątał się na trzy dni w sieci rybackie i kable – zaczęło na pokładzie brakować tlenu. 7 września 2006 roku na Morzu Barentsa pożar wybuchł na pokładzie atomowego okrętu podwodnego Daniłł Moskowskij. Płomienie pojawiły się w maszynowni, zginęło dwóch marynarzy. Inwestycje w armię, modernizacja sprzętu, produkcja nowego z roku na rok poprawiały też kondycję Wojenno-Morskiej Floty Rosji. Jednak nie na tyle, by wyeliminować poważne awarie i pożary na jednostkach podwodnych. I wydaje się, że głównym tego powodem jest czynnik ludzki – niedbalstwo i wciąż typowo sowiecki system zarządzania. 16 września 2013 roku pożar wybuchł na stojącym w stoczni niedaleko Władywostoku okręcie atomowym Tomsk. Rannych zostało 15 marynarzy. 7 kwietnia 2015 roku w ogniu stanął okręt atomowy Orzeł. Jednostka stała w suchym doku w stoczni w Siewierodwińsku. 29 kwietnia 2016 roku, podczas demontażu na Dalekim Wschodzie, stanął w ogniu pochodzący  czasów sowieckich atomowy okręt Krasnojarsk. Problemy dotykają zresztą nie tylko flotę podwodną. Zatonięcie potężnego doku pływającego w październiku 2018 roku storpedowało plany naprawy wielu okrętów bojowych, w tym jedynego lotniskowca Admirał Kuzniecow. Tymczasem polityczne kierownictwo ma od Floty Północnej coraz większe oczekiwania. 28 lipca ma się odbyć doroczna wielka defilada morska. Okręty Floty Północnej muszą też wykazać się obecnością podczas ćwiczeń NATO na Morzu Norweskim. Jednostki Floty muszą też zaopatrywać wiele nowych baz rosyjskich wzdłuż Północnej Drogi Morskiej, której rozwój niedawno Putin uczynił jednym ze strategicznych projektów Rosji. A niektóre jednostki mają zadania polityczne, bo tak należy traktować daleki rejs fregaty Admirał Gorszkow na wody Morza Karaibskiego czy Oceanu Indyjskiego. I w takiej oto sytuacji, gdy ambicją Kremla jest widok rosyjskiej bandery we wszystkich istotnych zakątkach globu, wybucha pożar na supertajnym, superdrogim Łoszariku. Awaria na stosunkowo nowym okręcie podwodnym (prace nad AS-31 ruszyły pod koniec lat 80. XX w., ale okręt ostatecznie gotowy był dopiero w 2003 roku) pokazuje skalę problemów logistycznych i utrzymania w rosyjskiej flocie. Kolejna katastrofa to tylko kwestia czasu.",,
Kidawa-Błońska i jej „troska” o polskie rodziny i finanse państwa,"Kandydatką Koalicji Obywatelskiej na przyszłego premiera będzie Małgorzata Kidawa-Błońska – poinformował lider PO Grzegorz Schetyna. Jego zdaniem Kidawa-Błońska zna życie, wie czego potrzebują polskie rodziny i była świetnym marszałkiem Sejmu. Poniżej przedstawiamy kilka wypowiedzi byłej marszałek Sejmu, które doskonale obrazują to, jakie ma podejście np. do sytuacji polskich rodzin i finansów państwa.","Na wtorkowej imprezie kampanijnej Koalicji Obywatelskiej lider PO poinformował, że kandydatką Koalicji Obywatelskiej na przyszłego premiera będzie obecna wicemarszałek Sejmu Małgorzata Kidawa-Błońska. – Nie wiem, jak mogliśmy na to wcześniej nie wpaść. Przecież to takie oczywiste – ocenił Schetyna.– Trzeba słuchać ludzi, naprawdę trzeba słuchać ludzi. A Małgorzata, warszawianka, kobieta sukcesu, matka, ludzi potrafi słuchać. Z taką samą uwagą i szacunkiem rozmawia z ambasadorem filharmonii, jak i ze sprzedawczynią na miejskim bazarku. I w jednym, i drugim przypadku potrafi z rozmówcą nawiązać tak samo ciepłą i serdeczną relację – powiedział lider PO.Zdaniem Schetyny Kidawa-Błońska „zna życie, wie czego potrzebują polskie rodziny, była świetnym marszałkiem Sejmu”.Poniżej przedstawiamy kilka wypowiedzi Małgorzaty Kidawy-Błońskiej, pokazujące m.in. jej podejście do finansów i polskich rodzin. – Wielki skok – wtrącił dziennikarz.Małgorzata Kidawa-Błońska oznajmiła, że nie był to wielki skok, a wielkie przedsięwzięcie. – I to musiało pójść bardzo sprawnie, bez żadnego błędu, i to się udało – stwierdziła.– Porównując liczby, 153 mld przelane, dług publiczny spada o 134 mld. Gdzie jest te 19 mld? – zastanawiał się prowadzący rozmowę. – Za wypłacalność emerytur nie odpowiadają żadne inne instytucje poza państwem i to państwo gwarantuje, że wszyscy będziemy emerytury mieli tak, jak się na to umówiliśmy – odpowiedziała, odbiegając od tematu Kidawa-Błońska.Na pytanie, czy umie wyjaśnić zagadkę liczb 153-134 stwierdziła – z uśmiechem na twarzy – że nie. – To są na pewno jakieś kwoty, które wynikają z różnych takich działań i nie chciałabym tutaj nikogo wprowadzać w błąd – oznajmiła.„Gdyby natura chciała, żeby tam był przekop, to by był”Małgorzata Kidawa-Błońska została zapytana przez dziennikarza, co sądzi o przekopie Mierzei Wiślanej. – Skoro natura tego przekopu nie zrobiła, to wydaje mi się, że to nie ma sensu. Gdyby natura chciała, żeby tam był przekop, to by był – oznajmiła.Polska płatnikiem netto w UE. „Ja się cieszę”– Pani poseł. Znamy już projekt budżetu na przyszły rok, budżetu przygotowanego przez polityków PO. Wynika z niego, że stajemy się, już oficjalnie, płatnikiem netto. Każda polska rodzina, taka standardowa 2+2, według tego projektu, w przyszłym roku, do UE dopłaci około 500 zł. Co ma pani do powiedzenia? Jak może pani to uargumentować, że teraz do Unii zaczynamy dopłacać, nic z tego nie mamy, a tylko tracimy, nie tylko politycznie, ale także w naszych portfelach – zapytał byłą marszałek Sejmu jeden z uczestników programu „Młodzież kontra”.– To nie jest tak, że tylko dajemy, a nic z Unii nie bierzemy – powiedziała i dodała, że na razie nie jest jeszcze tak, że jesteśmy płatnikiem.– Polacy w referendum chcieli być w UE. Bycie w Unii to są także zobowiązania. Jesteśmy krajem, który dość dobrze się rozwija i musimy ponosić taką samą odpowiedzialność jak wszystkie inne kraje. Ja się cieszę, że my jesteśmy płatnikiem, tzn. że z nami nie jest tak źle, że rozwijamy się dobrze i możemy być brani pod uwagę jako bardzo poważna gospodarka – oznajmiła.Zadający pytanie zwrócił uwagę, że ma ona 10 tys. zł samej diety i może bardzo nie odczuje tego, że dopłaca do Unii. – Pani może się cieszyć, bo pani tego nie odczuje, ale polskie rodziny to odczują. Odczują to, że muszą dopłacić do Unii i odczują to, że muszą dopłacić do pani dobrego samopoczucia. Przecież to jest karygodne – powiedział. – Ja mam świetne samopoczucie — skwitowała Kidawa-Błońska.Podniesienie podatków przyspieszy ożywienie gospodarki?– Ile osób straci pracę przez to, że podnieśliście o 2 proc. składkę rentową – zapytał byłą marszałek Sejmu w Polsat News  były poseł Przemysław Wipler.– Chodzi o to, żeby gospodarka w ogóle się rozwijała i żeby były tworzone nowe miejsca pracy. Podniesienie tej składki może spowodować właśnie ożywienie gospodarki, większe ruchy, i wtedy powstaną nowe miejsca pracy – stwierdziła.Podniesienie podatku PITMałgorzata Kidawa-Błońska mówiła w jednym z programów w TVN24, że „żadnych podwyżek podatków nie będzie”. – Poczekajmy spokojnie kilka tygodni – oznajmiła. – W tym tygodniu będziemy głosowali za podniesieniem podatków PIT, ponieważ likwidacja ulgi internetowej to jest podniesienie podatku dla internautów. Likwidacja kosztów uzyskania przychodu dla artystów, twórców, akademików, wykładowców akademickich to jest podniesienie podatków. Zabranie ulgi na pierwsze dziecko klasie średniej to jest podniesienie podatków. Czy pani rozumie nad czym pani głosuje, pani poseł? – wtrącił były poseł Przemysław Wipler.– Panie pośle, pan doskonale wie, że to nie jest podnoszenie podatków. Chodzi o uściślenie i zrobienie jednego systemu. Chodzi o to, żebyśmy tak na prawdę pomagali rodzinom wielodzietnym i tym rodzinom, które mają więcej dzieci, żeby te ulgi, jeżeli robimy, przynosiły konkretne rezultaty –stwierdziła.Wipler zapytał Kidawę-Błońską, czy wie, „ile wynosi średnia wysokość ulgi, z której realnie mogła polska rodzina skorzystać w tym i w zeszłym roku”.– Wiem, że jest bardzo niska – odpowiedziała.– Więc chcecie dać większą ulgę tym rodzinom, które nie mogą korzystać z ulgi, a chcecie ją zabrać tym rodzinom, które mogą korzystać z ulgi – zauważył Wipler.",,
Stoltenberg: Kraje NATO chcą większej przywódczej roli Niemiec,"Kraje NATO chcą większej przywódczej roli Niemiec w polityce bezpieczeństwa –powiedział w wywiadzie dla dziennika „Sueddeutsche Zeitung” sekretarz generalny NATO Jens Stoltenberg. Zapewnił, że sojusz nie chce zimnej wojny z Rosją.","– Niemcy mają specjalną odpowiedzialność ze względu na rozmiar swojej gospodarki i znaczenie polityczne – powiedział szef Paktu Północnoatlantyckiego. Zaznaczył, że liczy na Niemcy, bo żyjemy w niepewnym świecie i stoimy w obliczu nowych zagrożeń.– Spotkałem niemieckich żołnierzy w wielu misjach, w Afganistanie, w Kosowie, na Litwie, są dobrze uzbrojeni i wyszkoleni oraz wysoce profesjonalni – mówił Stoltenberg. Pochwalił Berlin za zwiększenie wydatków na obronność o 6 proc. w 2017 r.  – Nie mamy z Rosją zimnej wojny, ale nie żyjemy z tym krajem w strategicznym partnerstwie, do którego dążyliśmy po zakończeniu zimnej wojny – ocenił w niemieckim dzienniku szef NATO. Przypomniał, że Rosja wystąpiła militarnie przeciwko Ukrainie i użyła swoich oddziałów w Mołdawii oraz Gruzji przeciwko woli tych państw. Jak odnotował, Moskwa wspiera reżim prezydenta Baszara el-Asada w Syrii i przeprowadza cyberataki, w tym, jak zauważył, na niemiecką sieć rządową.",,
Rosyjski okręt wojenny płynie w kierunku Morza Azowskiego,"Rosyjski okręt wojenny, trałowiec Wiceadmirał Zacharin, kieruje się z Morza Czarnego w stronę Morza Azowskiego – poinformowała Agencja Reutera. W tym regionie doszło w niedzielę do ostrzelania przez rosyjskie siły ukraińskich okrętów.","Wcześniej w środę rządowa „Rossijskaja Gazieta” na stronie internetowej zaprezentowała nagranie wideo przejazdu mobilnych przeciwokrętowych systemów rakietowych Bał. Przewożono je do Kerczu na zaanektowanym Krymie. Moskwa zapowiedziała także rozlokowanie na Krymie kolejnych przeciwlotniczych i przeciwrakietowych systemów S-400.  Według „RG” w rejon Kerczu przerzucono najnowsze przeciwokrętowe systemy Bał z wyposażenia Floty Czarnomorskiej. Systemy Bał przeznaczone są do kontrolowania wód terytorialnych, ochrony wybrzeża i baz morskich. Wyposażone są w pociski przeciwokrętowe Ch-35, które mogą niszczyć cele w odległości do 260 km.  Trzy niewielkie okręty ukraińskie – holownik Jany Kapu i małe kutry opancerzone Berdiańsk i Nikopol – zostały zatrzymane w niedzielę przez siły specjalne Rosji w Cieśninie Kerczeńskiej łączącej Morze Azowskie z Czarnym. Okręty płynęły z Odessy do Mariupola, ukraińskiego portu nad Morzem Azowskim. Rosjanie staranowali holownik i ostrzelali jednostki; według Rosjan ranne zostały trzy osoby, a według strony ukraińskiej – sześć. Zatrzymanych zostało 24 ukraińskich marynarzy, którym Rosja zarzuca nielegalne przekroczenie swojej granicy państwowej.",,
Walka w USA z turystyką porodową. Nawet 60 tys. urodzeń rocznie,"W Ameryce przybrała na sile batalia o ukrócenie turystyki porodowej. Po raz pierwszy doszło na tym tle do aresztowań, które miały miejsce w Kalifornii.","Turystyka porodowa, czyli przyjazdy cudzoziemskich kobiet do Stanów Zjednoczonych, aby tam począć dzieci, nie jest przestępstwem. Ponieważ potomstwo nabywa automatycznie prawa do obywatelstwa tego kraju, stało się to ostatnio przedmiotem bardziej wnikliwego zainteresowania amerykańskich władz.Podjęta w Kalifornii akcja wpisuje się w zaostrzone przez prezydenta USA Donalda Trumpa działania, zmierzające do położenia kresu nielegalnej imigracji.– Takie przypadki dotyczą szerokiej gamy programów przestępczych, które miały na celu przełamanie naszych praw imigracyjnych, praw pozwalających przyjmować zagranicznych gości, o ile jest to zgodne z ich intencjami, zadeklarowanymi przy wjeździe do kraju – wyjaśnił Nick Hanna, prokurator USA na okręg Kalifornii Środkowej. Nawet 60 tys. urodzeńPoród może stać się uzasadnionym powodem wizyty w Stanach Zjednoczonych np. ze względów medycznych. Należy jednak dostarczyć odpowiednie dokumenty oraz dowód zdolności do pokrycia wiążących się Z opieką kosztów. Zatajenie rzeczywistego celu przyjazdu może być potraktowane jako oszustwo wizowe.Z turystyki porodowej korzystają zwłaszcza zamożni Chińczycy z klasy średniej. Przybiera to zinstytucjonalizowany charakter. W Kalifornii powstają firmy, oferujące nielegalnie, za grubą opłatą, poszukiwane usługi.Władze amerykańskie nie prowadzą oficjalnych statystyk. Jak wynika z badań ośrodka, Centrum Studiów nad Imigracją, w USA rodzi się w ten sposób rocznie blisko 36 tys. dzieci. Inne szacunki wskazują na 60 tys.Poczęte w wyniku turystyki porodowej dzieci nazywane są nieraz „kotwicowymi”. Mają w przyszłości pomóc m.in. w sponsorowaniu rodziców i ułatwieniu im stałego pobytu w Ameryce. Do innych motywów zjawiska zalicza się łatwy dostęp do publicznej edukacji i opieki zdrowotnej. Czasem rodzicom chodzi o obejście polityki ChRL, zezwalającej małżeństwom tylko na dwójkę dzieci. Zaostrzone kontrole na lotniskachZe względu na nasilenie przyjazdów porodowych zaalarmowane amerykańskie służby graniczne zaostrzyły w ostatnich latach kontrole podejrzanych kobiet na lotniskach. Powtarzają się przypadki odmowy im wjazdu do kraju.Ponieważ zablokowanie nielegalnej imigracji stało się jednym z kluczowych elementów polityki Trumpa, turystyce porodowej przygląda się coraz bardziej wnikliwie administracja w Waszyngtonie. Prezydent chciałby doprowadzić do zlikwidowania zagwarantowanego 14. poprawką do konstytucji automatycznego prawa dzieci urodzonych w USA do amerykańskiego obywatelstwa. Pierwsze aresztowanieZainteresowanie mediów w USA turystyką porodową wzmogło się w rezultacie pierwszych z tego powodu aresztowań trzech osób. Otrzymały one zarzut „spisku w celu popełnienia oszustw imigracyjnych, międzynarodowego prania pieniędzy i kradzieży tożsamości”.Według ministerstwa sprawiedliwości USA właścicielka firmy „You Win USA” Dongyuan Li instruowała kobiety, jak przechytrzyć urzędników imigracyjnych i dotrzeć do Ameryki. Chinki płaciły od 40 do 80 tys. USD za pobyt w luksusowym apartamencie i koszty związane z porodem. W ciągu dwóch lat Li pobrała trzy miliony dolarów za obsługę ponad 500 klientów.Prowadzący „USA Happy Baby” Michael Wei Yueh Liu and Jing Dong obciążali klientów VIP kwotami do 100 tys. dolarów. W latach 2013–2014 otrzymali z Chin 3,4 mln. dolarów.Prokuratura federalna USA wystosowała oskarżenia także wobec 16 innych osób, które prawdopodobnie zbiegły za granicę. Były związane z firmami zajmującymi się turystyką porodową w południowej Kalifornii. Dochodzeniem objęta jest m.in. firma „Star Baby Care”.Według mediów w USA wszczęte postępowanie jest tylko wierzchołkiem góry lodowej. „Mówimy o trzech przypadkach w L.A., podczas gdy jest ich prawdopodobnie 300” – ocenił w jednym z wywiadów Mark Zito, specjalny agent amerykańskiego urzędu imigracyjnego (ICE). Urodzone z amerykańskim  obywatelstwemKobiety w ciąży przybywają, aby urodzić dzieci nie tylko do kontynentalnych Stanów Zjednoczonych. Jeżdżą m.in. na Hawaje lub Saipan, największą wyspę Marianów Północnych, będących terytorium zależnym USA. Urodzone tam dzieci także stają się automatycznie amerykańskimi obywatelami.Z pomocą potencjalnym klientkom przychodził specjalny program „You Win USA Vacation Services”. Jak informował „Los Angeles Times” radzono im m.in., aby z masami turystów jechały najpierw do Honolulu i podały za miejsce docelowe Trump International Hotel. Stamtąd miały się udać do Los Angeles.",,
Media przypominają „hiszpański” etap Mateusza Morawieckiego,"Hiszpańskie media zgodnie odnotowują, że zmiana na stanowisku premiera w Polsce może oznaczać zwrot Warszawy w kierunku polityki gospodarczej. Przypominają „hiszpański” etap Mateusza Morawieckiego, który kierował w Polsce bankiem z grupy Santander.","Rozgłośnia radiowa SER wskazuje, że dymisję Beaty Szydło można uznać za niespodziankę. Przypomina, że szefowa prawicowego rządu cieszyła się zdecydowanym poparciem w parlamencie, o czym mogło świadczyć nieudane wotum nieufności wobec jej gabinetu, przeprowadzone zaledwie kilka godzin przed podaniem się premier do dymisji.Następca Beaty Szydło, który dotychczas pełnił funkcję ministra finansów, powinien zwrócić politykę Warszawy w kierunku spraw gospodarczych – twierdzą hiszpańscy komentatorzy.Dziennik „La Vanguardia” odnotowuje, że wybór Morawieckiego na stanowisko premiera był podyktowany decyzją Jarosława Kaczyńskiego, którego gazeta określiła mianem „prawdziwie mocnego człowieka w Polsce”. Szef hiszpańskiego bankuKomentatorzy wskazują na duże kompetencje Morawieckiego, biegłą znajomość angielskiego i niemieckiego oraz doświadczenie na kierowniczych stanowiskach w biznesie. Przypominają, że w przeszłości stał on na czele Banku Zachodniego WBK, który od 2011 r. wchodzi w skład grupy Santander.„Diario Vasco” odnotowuje, że Mateusz Morawiecki uchodzi za twardego negocjatora, eksperta w dziedzinie ekonomii i promotora patriotyzmu gospodarczego. Gazeta przypomina, że jako minister w rządzie Szydło wdrażał ambitne projekty społeczne, takie jak np. program Rodzina 500 Plus.„Zagraniczni inwestorzy i polscy przedsiębiorcy postrzegają Morawieckiego jako jednego z nielicznych członków dotychczasowego rządu, który rzeczywiście zna się na gospodarce” – podsumowała hiszpańska gazeta. „Błyskotliwy bankier”Nominacja Mateusza Morawieckiego na premiera „pokazuje wolę złagodzenia wizerunku Polski na arenie międzynarodowej” – pisze „Le Monde”. „Błyskotliwym bankierem” określiło go radio Europe1. Wysłannik francuskiego radia dla zagranicy RFI Damien Simonart przewiduje, że „elegancki i wykształcony Mateusz Morawiecki będzie próbował rozjaśnić wizerunek Polski”. Warszawski korespondent „Le Monde” podkreśla, że „w przeciwieństwie do swej poprzedniczki Morawiecki zna angielski i swobodnie czuje się na spotkaniach międzynarodowych”. Zauważa, że „nic nie wskazywało na to, by ten były bankier i doradca ekonomiczny poprzedniego rządu (PO-PSL) miał zajść tak wysoko w hierarchii PiS, aż do chwili, gdy stał się ulubionym atutem Jarosława Kaczyńskiego, szefa ultrakonserwatywnej większości, który naprawdę rozdaje karty”. „Le Monde „ informuje, że Morawiecki „ chciałby połączyć politykę zdecydowanie probiznesową z walką przeciwko biedzie” i dodaje, że  „jego najgorszym wrogiem w rządzie jest Zbigniew Ziobro, czarna owca dla Brukseli”.",,
Jarosław Zieliński odchodzi z MSWiA. Maciej Wąsik nowym wiceministrem,"Wiceminister spraw wewnętrznych i administracji Jarosław Zieliński kończy pracę w resorcie. Polityk poinformował o tej decyzji za pośrednictwem Twittera. „W Polsce żyje się bezpiecznie, służby, które nadzorowałem działają sprawnie. Dziękuję wszystkim za współpracę przez ostatnie 4 lata. Dalej służymy Polsce” – napisał polityk. Nowym sekretarzem stanu w MSWiA zostanie Maciej Wąsik, zastępca ministra koordynatora ds. służb specjalnych.","Zieliński w latach 2008-2009 pełnił funkcję sekretarza generalnego, a w latach 2008-2010 przewodniczącego komisji etyki Prawa i Sprawiedliwości. Od 24 lipca 2010 roku przewodniczył Zespołowi Pracy Państwowej PiS. 18 listopada 2015 roku został powołany na sekretarza stanu w Ministerstwie Spraw Wewnętrznych i Administracji.",,
"Kissinger doradcą Trumpa. Podpowie, jak postępować z Rosją",Były sekretarz stanu USA Henry Kissinger będzie doradzał nowemu prezydentowi USA Donaldowi Trumpowi w sprawach polityki zagranicznej i ma m.in. opracować plan ustabilizowania sytuacji na Ukrainie – poinformował we wtorek niemiecki dziennik „Bild”.,"– Legendarny były sekretarz stanu (...) ma wyjaśnić światu, co przyszły prezydent Stanów Zjednoczonych zamierza w sprawach związanych z polityką zagraniczną i co ma na myśli, gdy na Twitterze sugeruje nowy wyścig zbrojeń z Rosją – napisała gazeta. Kissinger, były doradca ds. bezpieczeństwa narodowego, a następnie szef amerykańskiej dyplomacji w administracji republikańskiego prezydenta Richarda Nixona, ma według „Bilda” zostać „pośrednikiem między Waszyngtonem a Moskwą” podczas planowanej przez Trumpa próby zbliżenia się USA i Rosji.   Kissinger, świetny negocjator  Niemiecki dziennik podkreśla, że w obliczu zagrożenia wybuchem „nowej zimnej wojny oraz napiętej sytuacji między Trumpem a rządem Chin doświadczenie Kissingera jest niezwykle cenne”. Przypomina m.in., że dzięki swoim zdolnościom negocjacyjnym Kissinger przyczynił się do zakończenia wojny Jom Kippur z 1973 roku między Izraelem a Egiptem i Syrią oraz przygotował grunt pod historyczną wizytę Nixona w Chinach, która zapoczątkowała negocjacje zwieńczone uznaniem zasady jednych Chin. Ponadto Kissinger osobiście zna prezydenta Rosji Władimira Putina i to jeszcze z czasów, gdy ten pracował dla KGB na terytorium NRD. Obok Rexa Tillersona, który w nowej administracji USA ma objąć tekę szefa dyplomacji, jest także „jednym z niewielu Amerykanów, którzy regularnie spotykali się z Putinem i to mimo odczuwalnego ochłodzenia w stosunkach USA-Rosja”. Zwolennik zniesienia sankcji wobec Rosji Kissinger uważa „zbliżenie z Rosją za słuszny krok, który (jego zdaniem) pozwoli przeciwstawić się rosnącym w siłę militarną Chinom”. Jego zdaniem „równowaga między USA i Rosją wzmocniłaby stabilność na świecie”.  „Bild” powołuje się na analizę służb wywiadowczych krajów Zachodu, bazującą na informacjach z otoczenia Trumpa, według której przyszły prezydent USA „dąży do zniesienia (zachodnich) sankcji wobec Rosji zgodnie z rekomendacją Kissingera”.   „Kissinger zaleca uznanie zwierzchności Rosji w położonych na południowym zachodzie dawnych republikach ZSRR, od Białorusi i Ukrainy przez Gruzję po Kazachstan. Innymi słowy USA pod względem politycznym przyznają Rosji jako strefę wpływów terytorium między Polską/krajami bałtyckimi a Iranem, Afganistanem i Chinami” – napisał dziennik.     Plan dla Ukrainy  Z kolei dla Ukrainy „ma powstać plan na rzecz politycznego i gospodarczego rozwoju"" tego kraju. „Rosja gwarantuje bezpieczeństwo wschodniej Ukrainy, czyli częściowo się stamtąd wycofuje. W zamian Zachód przestaje się oburzać z powodu Krymu (zaanektowanego nielegalnie przez Rosję od Ukrainy w 2014 roku - PAP). Okupacja ukraińskiego półwyspu nie zostanie wprawie oficjalnie uznana, ale też ma przestać pojawiać się jako temat w rozmowach dawnych supermocarstw (USA i Rosji)” – wyjaśnia „Bild”.   Kreml zadowolony   Kreml z zadowoleniem zareagował na wtorkową informację niemieckiej gazety „Bild”, że doradcą Donalda Trumpa w sprawach polityki zagranicznej będzie były sekretarz stanu USA Henry Kissinger.    Rzecznik Władimira Putina, Dmitrij Pieskow, oświadczył, że na Kremlu uważa się Kissingera za jednego z mądrzejszych polityków, posiadających dogłębną wiedzę o relacjach rosyjsko-amerykańskich.      – Bez dwóch zdań Kissinger nadal jest jednym z mądrzejszych polityków, ekspertów, który m.in. posiada wnikliwe rozeznanie w sprawach Rosji i stosunków rosyjsko-amerykańskich – powiedział Pieskow.  Podkreślił, że „jeśli jego wiedza ekspercka i nagromadzone przez dziesięciolecia bogate doświadczenia zostałyby w jakiś sposób wykorzystane, powitalibyśmy to z zadowoleniem”. Zastrzegł przy tym, że wykorzystanie doświadczenia Kissingera „to sprawa naszych amerykańskich kolegów i my nie możemy się w to mieszać”.",,
Koalicja PO-Nowoczesna na wybory samorządowe. „Na warunkach partnerskich”,"„Posłanki Joanna Scheuring-Wielgus, Joanna Schmidt oraz poseł Krzysztof Mieszkowski – po rozmowach w klubie poselskim Nowoczesna – zakończyli okres zawieszenia członkostwa w klubie” – podała na Twitterze Nowoczesna. Przewodnicząca partii na antenie Polskiego Radia 24 przypomniała o planowanej koalicji z Platformą Obywatelską przy wyborach samorządowych.","Troje posłów Nowoczesnej, którzy w styczniu zawiesili swoje członkostwo w związku ze styczniowym głosowaniem swojej partii nad projektem „Ratujmy kobiety”, wróciło do partii.  Nowoczesna poinformowała o tym na Twitterze. „Posłanki Joanna Scheuring-Wielgus i Joanna Schmidt oraz poseł Krzysztof Mieszkowski – po rozmowach w klubie poselskim Nowoczesna – zakończyli okres zawieszenia członkostwa w klubie. Działamy wspólnie dalej!” – podała Nowoczesna.Wcześniej posłowie Nowoczesnej zdecydowali o swoim zawieszeniu w związku ze styczniowym głosowaniem nad projektem „Ratujmy kobiety”, który Sejm odrzucił w pierwszym czytaniu.  Projekt  zakładał m.in. prawo do przerywania ciąży na żądanie kobiety, do końca 12. tygodnia ciąży. By projekt trafił do dalszych prac w sejmowej komisji, zabrakło 9 głosów. W głosowaniu w tej sprawie nie wzięło udziału 10 posłów Nowoczesnej.W związku z postawą partyjnych kolegów Joanna Scheuring-Wielgus, Joanna Schmidt i Krzysztof Mieszkowski zawiesili członkostwo w klubie. Na antenie Polskiego Radia 24 przewodnicząca Nowoczesnej Katarzyna Lubnauer powiedziała, że koalicja jej partii z Platformą Obywatelską na razie dotyczy tegorocznych wyborów samorządowych.–  W tej chwili rozmowy zeszły do poziomu roboczego, który ma przygotować zarówno minimum programowe wspólne na wybory samorządowe obu ugrupowań, jak i również ma ustalić zasady dzielenia mandatów – powiedziała Lubnauer.– Dla nas jest  dość oczywiste, że najważniejsze jest to, żeby ta koalicja pozwoliła zachować tożsamość obu ugrupowaniom, dlatego że w różnicach jest też siła – stwierdziła. Katarzyna Lubnauer dodała, że Nowoczesna stawia na prawa kobiet, kwestie wolności osobistych, a także chce złożyć w najbliższym czasie ustawę o związkach partnerskich.",,
12 proc. poparcia dla Biedronia,"45 proc. poparcia dla prezydenta Andrzeja Dudy, 23 proc. dla kandydatki KO Małgorzaty Kidawy-Błońskiej, 12 proc. dla kandydata Lewicy Roberta Biedronia – to wyniki pierwszego zleconego przez Lewicę sondażu prezydenckiego, do którego dotarł „Super Express”.","W rozmowie z „SE” Biedroń odniósł się do wyników sondażu. „To bardzo dobry punkt wyjścia i jestem bardzo wdzięczny za zaufanie. Te 12 proc. to elektorat Lewicy z ostatnich wyborów. To znaczy, że panuje wśród nas niesamowita mobilizacja” – powiedział.  Zapewnił też, że teraz skupi się na przekonaniu do siebie nowych wyborców.  „Chcę wejść do drugiej tury, a wtedy wszystko może się zdarzyć”  – podkreślił Biedroń.",,
"Miller nowym marszałkiem Sejmu? PO kusi SLD, Miller dementuje","Szef SLD Leszek Miller przymierza się do fotela marszałka Sejmu, gdyby Ewa Kopacz została premierem – pisze „Rzeczpospolita”. Jeśli doniesienia medialne staną się faktem, dojdzie do wzmocnienia koalicji PO-PSL na poziomie parlamentarnym – właśnie przez Sojusz Lewicy Demokratycznej.","Jak ustaliła „Rzeczpospolita”, Miller co najmniej dwa razy rozmawiał w ostatnich tygodniach z premierem Donaldem Tuskiem o rozwoju sytuacji po jego wyborze na szefa Rady Europejskiej. Jednym z możliwych scenariuszy jest wzmocnienie koalicji PO-PSL na poziomie parlamentarnym przez SLD.   W razie takiego porozumienia fotel marszałka Sejmu miałby zająć szef Sojuszu – twierdzi   gazeta.    Miller w ten sposób ziściłby swe pragnienie, by zamknąć karierę polityczną stanowiskiem drugiej osoby w państwie. Zaś z perspektywy rządu wsparcie SLD w Sejmie gwarantowałoby – w razie walk frakcyjnych w PO lub politycznych fochów PSL, że gabinet mimo wszystko miałby większość parlamentarną – wylicza „Rzeczpospolita”. Miller – nie ma żadnych negocjacji    Szef SLD zdementował informacje, że trwają rozmowy dotyczące powierzenia mu funkcji marszałka Sejmu.  – Zaprzeczam, że były takie rozmowy i dziwię się poważnym gazetom, które o tych rozmowach napisały. Nie sądzę też, by koalicja większościowa PO i PSL potrzebowała jakiegokolwiek wzmocnienia. (...) To spekulacje –  powiedział. Nowy szef PO powinien być szefem rządu      Szef SLD Leszek Miller uważa, że po wyborze Donalda Tuska na przewodniczącego Rady Europejskiej, nowym premierem powinien być szef PO. Zdementował też informacje o tym, że trwają rozmowy w sprawie powierzenia mu funkcji marszałka Sejmu.    –  Nowym premierem powinien być szef Platformy Obywatelskiej, dlatego, że w polskich warunkach, ale także europejskich, ta zasada łączenia stanowiska szefa partii ze stanowiskiem szefa rządu bardzo się sprawdza – powiedział podczas konferencji na Rynku w Kielcach. Dodał, że ta decyzja będzie jednak zależna wyłącznie od większości koalicyjnej i samej Platformy.   Zapytany o najbardziej prawdopodobnych kandydatów na urząd premiera, Miller odmówił odpowiedzi. – Nie będę mówił żadnych nazwisk, bo mógłbym tylko zaszkodzić komuś, to jest kwestia przede wszystkim Donalda Tuska. On musi wskazać swojego następcę i jestem przekonany, że ma taki wpływ w Platformie Obywatelskiej, że jego decyzja nie będzie kwestionowana – wyjaśnił.   Miller przyznał, że jeszcze do niedawna nie wyobrażał sobie PO bez Tuska. – Okazuje się, że rzeczywistość pisze scenariusze o wiele ciekawsze niż mogłoby się to wydawać. Proszę pamiętać, że rozdział pod tytułem premier Donald Tusk jest zamknięty –  powiedział.",,
Europejska inspiracja dla polskich przepisów. Czy francuska ustawa też jest „represyjna”?,"Przedstawiony projekt nowelizacji ustawy o sądach, autorstwa Prawa i Sprawiedliwości wywołał burzę. Politycy opozycji (PO, PSL i Lewica) ogłosili, że proponowane przepisy zwiększające apolityczność i odpowiedzialność dyscyplinarną sędziów to „zamach na praworządność”. Jak zauważył wiceminister sprawiedliwości Sebastian Kaleta, dużo ostrzejsze przepisy funkcjonują we Francji. „Nie podoba się Francja? Nie podoba się Europa?” – pyta.","„Przedmiotem obrad kolegium i samorządu sędziowskiego nie mogą być sprawy polityczne, w szczególności zakazane jest podejmowanie uchwał wyrażających wrogość wobec innych władz Rzeczypospolitej Polskiej i jej konstytucyjnych organów, a także krytykę podstawowych zasad ustroju Rzeczypospolitej Polskiej” – tak brzmi art. 9d w znowelizowanej wersji, jaką grupa posłów Prawa i Sprawiedliwości przedstawiła w Sejmie.  Projekt nowelizacji zakłada również obowiązek deklaracji o stowarzyszeniu i fundacji, w jakiej sędzia jest zrzeszony, anonimowych kontach używanych do politycznej agitacji w internecie, odpowiedzialność za podważanie trójpodziału władz oraz zakazaną w konstytucji RP polityczną działalność sędziego. Punktem wyjścia dla całej nowelizacji jest Konstytucja RP:  „Sędzia nie może należeć do partii politycznej, związku zawodowego ani prowadzić działalności publicznej nie dającej się pogodzić z zasadami niezależności sądów i niezawisłości sędziów” (art.178 ust. 3) „Ta ustawa wprowadza knebel dla środowiska sędziowskiego, To jest bat na sędziów” – stwierdziła na konferencji w Sejmie rzeczniczka SLD i klubu Lewica, Anna Maria Żukowska i zapowiedziała, że senatorowie Lewicy będą rekomendowali odrzucenie tej ustawy jako „niezgodnej z konstytucją”. W podobnym tonie wypowiedział się na Twitterze przewodniczący Platformy Obywatelskiej, Grzegorz Schetyna. „Każdy sędzia, który założy mundur PiS, będzie potępiony i rozliczony” – zagroził. Tymczasem okazuje się, że dużo ostrzejsze przepisy zakazujące sędziom walki z innymi konstytucyjnymi organami państwa oraz podważania zasady trójpodziału władzy, obowiązują we Francji. Wiceminister sprawiedliwości, Sebastian Kaleta przywołał w tym kontekście art. 10 francuskiej ustawy o sądach:  „Udział członków wymiaru sprawiedliwości w debatach o charakterze politycznym jest zakazany. Sędziom zabrania się demonstrowania wrogości wobec zasady [działania] lub formy Rządu Republiki, jak również wszelkich wystąpień o charakterze politycznym, niezgodnych z ograniczeniami związanymi z pełnioną przez nich funkcją.  Zakazuje się również wszelkich wspólnych działań, które mogą uniemożliwić lub utrudnić funkcjonowanie sądów.",,
"„Z ręką na sercu, nie słyszałem o pomyśle przyspieszonych wyborów”","– Nigdy nie słyszałem na żadnych wewnętrznych spotkaniach, dyskusjach, pomysłu przyspieszonych wyborów. To typowa kaczka dziennikarska – zapewnił wicemarszałek Senatu Adam Bielan. Ocenił także, że dla wiceszefa KE Fransa Timmermansa spór Polski z Komisją Europejską jest „paliwem politycznym”.","Bielan pytany w PR24, czy będą przyspieszone wybory parlamentarne, odpowiedział: „Z ręką na sercu, nigdy nie słyszałem na żadnym wewnętrznych spotkaniach, dyskusjach pomysłu przyspieszonych wyborów do momentu, kiedy media zaczęły o tym pisać, więc myślę, że jest to taka typowa kaczka dziennikarska”.              Dodał, że „nie widzi żadnego powodu, żeby organizować przyspieszone wybory w tej chwili. Nie mówiąc o tym, że w ogóle konstytucyjnie doprowadzenie w Polsce do przyspieszonych wyborów jest przedsięwzięciem, powiedziałbym – niezwykle skomplikowanym”. Przypomniał, że od 2007 r. „nikomu się to nie udało, nawet, jeżeli miał takie zamiary”.              Wicemarszałek Senatu na pytanie, czy rząd wprowadził zmiany do ustawy o Sądzie Najwyższym, licząc na to, że nie odbędzie się rozprawa przed Trybunałem Sprawiedliwości, ponieważ będzie już bezprzedmiotowa, odpowiedział: „rozprawa jest zaplanowana na luty przyszłego roku, kolegium Komisji Europejskiej musi w tej chwili zebrać się i zastanowić, jak zareagować”.              – Wiemy, że tam ścierają się różne poglądy i niestety ta sprawa jest również wykorzystywana do kampanii wyborczej. My od wielu miesięcy czy lat mówiliśmy, że jeden z komisarzy, który zajmuje się tę sprawą, wykorzystuje ją do autopromocji politycznej i to zostało potwierdzone – podkreślił Bielan, wskazując na wiceszefa KE Fransa Timmermansa.              Ocenił, że to „nie wróży najlepiej”, bo Timmermans „będzie chciał się trzymać tego sporu, bo ten spór daje mu obecność w mediach, szansę promocji również w Parlamencie Europejskim”. W środę Sejm uchwalił nowelizację ustawy o Sądzie Najwyższym, przewidującą umożliwienie sędziom Sądu Najwyższego i Naczelnego Sądu Administracyjnego, którzy przeszli w stan spoczynku po osiągnięciu 65. roku życia, powrotu do pełnienia urzędu.  Trybunał Sprawiedliwości UE zdecydował 19 października o zastosowaniu tzw. środków tymczasowych i zawieszeniu stosowania przepisów ustawy o SN dot. przechodzenia sędziów, którzy ukończyli 65. rok życia w stan spoczynku. TSUE chciał m.in., by sędziowie, którzy w świetle nowych przepisów już zostali wysłani w stan spoczynku, byli przywróceni do orzekania.",,
Szydło pyta opozycję o „piątkę Kaczyńskiego” [WIDEO],"Prawo i Sprawiedliwość pyta Koalicję Europejską, czy poprze programy z tak zwanej piątki Kaczyńskiego. To nowe propozycje programowe PiS, ogłoszone w sobotę przez prezesa partii Jarosława Kaczyńskiego.","Wicepremier Szydło pytała Koalicję Europejską o poparcie dla trzech z pięciu elementów „piątki”: rozszerzenie programu 500 plus na każde dziecko, 1100 złotych dla emerytów i rencistów i zerowy PIT dla osób do 26. roku życia. Beata Szydło pytała też opozycję, czy te programy będą dalej obowiązywać, jeśli jej przedstawiciele dojdą do władzy. Wicepremier podkreśliła, że swoje pytanie kieruje do „tych wszystkich, którzy dzisiaj ramię w ramię maszerują w Koalicji Europejskiej - bardzo szerokiej, w której jest miejsce dla byłych sekretarzy PZPR-u, poprzez polityków Platformy, Nowoczesnej, kończąc na PSL-u”. – Miejcie odwagę stanąć dzisiaj przed Polakami i odpowiedzieć na te trzy bardzo proste pytania – zaapelowała wicepremier.W tak zwanej piątce Kaczyńskiego znalazły się też zapowiedzi przywrócenia połączeń autobusowych do mniejszych miejscowości oraz obniżenie kosztów pracy.",,
86 lat temu polscy matematycy złamali szyfr Enigmy,"86 lat temu, 31 grudnia 1932 roku, polscy matematycy: Marian Rejewski, Jerzy Różycki i Henryk Zygalski złamali szyfr Enigmy, niemieckiej maszyny szyfrującej. Rok później wspólnie zbudowali działającą kopię urządzenia.","Dzięki sukcesowi polskich kryptologów II wojna światowa została skrócona o 2-3 lata, co oznacza uratowanie tysięcy ludzkich istnień. Niemcy do końca wojny byli przekonani, że Enigmy nikt nie jest w stanie rozszyfrować.Po przekazaniu szyfru Enigmy Brytyjczykom, w ośrodku kryptologicznym w Bletchley Park, niedaleko Londynu pracowało ponad 10 tysięcy osób, które wykorzystywały informacje otrzymane od polskich matematyków.Osiągnięcie Polaków w znacznym stopniu przyczyniło się do sukcesów militarnych aliantów, między innymi w bitwie o Anglię, walkach na Atlantyku i zwycięstwie pod Falaise. W 1940 roku złamano główny szyfr operacyjny Luftwaffe, a w 1943 – kod niemieckiej marynarki. Na Zachodzie informacje o służbie alianckiej Rejewskiego, Różyckiego i Zygalskiego ukrywano w tajnych archiwach. Pierwsze wiadomości o sukcesie Polaków ukazały się na początku lat 70. Oficjalnie Brytyjczycy przyznali to dopiero po wejściu Polski do NATO w 1999 roku.W 2000 roku Rejewski, Różycki i Zygalski zostali odznaczeni pośmiertnie Krzyżami Wielkimi Orderu Odrodzenia Polski. W 2012 roku Senat Rzeczpospolitej uczcił ich specjalną uchwałą, uznając trójkę kryptologów za bohaterów II wojny światowej.Urządzenie przypominające maszynę do pisania zostało skonstruowane w latach 20. ubiegłego wieku. Niemcy zastosowali w nim matematyczną metodę kodowania wiadomości. Aby odszyfrować tekst, odbiorca musiał mieć identyczną maszynę i klucz depeszy. Pod koniec wojny był on zmieniany co 8 godzin. W 2014 roku Międzynarodowe Stowarzyszenie Inżynierów – IEEE uhonorowało trzech Polaków prestiżowym Milestone. „Kamieniami milowymi” wyróżniono dotąd ponad 120. naukowców, za osiągnięcia znaczące dla historii świata.",,
Episkopat opublikuje zestawienie nt. wykorzystywania nieletnich przez duchownych,Opracowywane przez Episkopat zestawienie statystyczne ukazujące skalę wykorzystywania seksualnego małoletnich przez duchownych zostanie ogłoszone w czwartek – zapowiedział abp Stanisław Gądecki. Będzie ono dotyczyło przypadków popełnionych od 1990 r. – powiedział przewodniczący KEP tuż przed rozpoczęciem obrad plenarnych Episkopatu w Warszawie.,"Ochrona nieletnich jest jednym z tematów rozpoczętego w Warszawie trzydniowego zebrania biskupów. Abp Gądecki podzieli się z biskupami wnioskami ze spotkań z osobami, ofiarami wykorzystywania seksualnego ze strony duchownych. Hierarcha powiedział, że po niedawnym watykańskim szczycie na temat wykorzystywania seksualnego nieletnich problem ten nabiera w pewnym sensie nowego światła. – Do tej pory wszystko koncentrowało się na pedofilii w Kościele i z tego próbowano stworzyć stereotyp – zauważył przewodniczący KEP. Dodał, że podczas spotkania w Watykanie Franciszek wskazał na znacznie rozleglejszy charakter całego problemu, pokazując, że ma on charakter światowy i dotyczy całego zglobalizowanego społeczeństwa. – Bez zmiany prawnej w ściganiu pedofilii w związku z turystyką seksualną nie ma mowy o tym, żeby problem został rozwiązany – ocenił przewodniczący KEP. Abp Gądecki poinformował, że na koniec obrad, a więc w czwartek, zostanie przedstawione opracowanie Episkopatu na temat wykorzystywania seksualnego nieletnich przez duchownych w Polsce. Materiał ten będzie zawierał dane zgromadzone przez sekretariat KEP a dotyczące przypadków wykorzystywania seksualnego od 1990 r. i co zostało udokumentowane, a następnie opracowane przez Instytut Statystyki Kościoła Katolickiego, którym kieruje ks. dr Wojciech Sadłoń. – Dokument jest gotowy – zapewnił przewodniczący KEP. Przypomnijmy, że podczas obecnego zebrania abp Marek Jędraszewski, zastępca przewodniczącego KEP i bp Artur Miziński, sekretarz generalny KEP zdadzą relację z pobytu w Rzymie na spotkaniu na temat ochrony osób małoletnich w Kościele. Omówione zostaną też kolejne działania Konferencji Episkopatu związane z ochroną dzieci i młodzieży w Kościele i w społeczeństwie.",,
Francja: europejska skrajna prawica na kongresie Frontu Narodowego. „Mówimy – wyrzucić nielegalnych imigrantów”,"Skrajnie prawicowy francuski Front Narodowy
zgromadził na swoim zjeździe w sobotę siedem współpracujących z nim partii z
Europy. Wśród gości był przedstawiciel prokremlowskiej partii Jedna Rosji
Andriej Isajew, który skrytykował politykę UE wobec Rosji.
– Nasza Europa sięga od Atlantyku do Uralu, a nie od Waszyngtonu do Brukseli – oświadczyła szefowa FN Marine Le Pen.","Wśród tematów wystąpień na kongresie w Lyonie była poruszona kwestia imigracjioraz wspólna waluta europejska – euro.Agencja AFP przypomina w relacji zkongresu, że Front Narodowy uzyskał jesienią pożyczkę od rosyjskiego banku wwysokości 9 mln euro.Nie chcemy imigrantówSzef holenderskiej Partii na rzecz Wolności (PVV) Geert Wilders mówił w swymwystąpieniu, że widzi Le Pen jako „przyszłą prezydent Francji”. – Tak jak wy, i my nie chcemy cudzoziemców przybywających do naszego kraju imówiących nam, że są u nas panami. Mówimy – wyrzucić przestępców-dżihadystówi nielegalnych imigrantów – oświadczył Wilders.Przyjaźń rosyjsko-francuskaIsajew ze swej strony przywoływał „wielowiekową przyjaźń” francusko-rosyjskąoraz „tradycyjne wartości”. Skrytykował sankcje unijne wobec Rosji. – Nie sąone korzystne ani dla nas, ani dla was – przekonywał.Europejska prawica na zjeździePrócz tych polityków na kongres FN przyjechali: szef Austriackiej PartiiWolności Heinz-Christian Strache, przywódca włoskiej Ligi Północnej MatteoSalvini, lider bułgarskich skrajnych nacjonalistów Krasimir Karakaczanow,działacze belgijskiego Vlaams Belang (Interes Flamandzki) i czeskiej partiiOK Strana.W Lyonie odbyła się również w sobotę demonstracja przeciwników FN; wproteście wzięło udział według policji 3,5 tys. osób.Kongres Frontu Narodowego zakończy się w niedzielę wystąpieniem Le Pen.",,
"Powstaje osiedle z drukarki. „Szybciej, taniej i bezpieczniej”",W Meksyku powstaje pierwsze osiedle budowane przez… drukarkę 3D. Właśnie powstały dwa pierwsze domy. Są tanie w produkcji i mają być odporne na trzęsienia ziemi.,"Budynki powstały w mieście Nacajuca w stanie Tabasco. Każdy z domów ma 47 metrów kwadratowych powierzchni i składa się z dwóch sypialni, pokoju dziennego, kuchni oraz łazienki. Zbudowało je urządzenie o nazwie Vulcan II – 10-metrowa drukarka 3D. Przygotowanie każdego trwa zaledwie kilka dni.Łącznie do końca 2020 roku ma powstać 50 domów, które wytrzymają trzęsienia ziemi i będą odporne na powodzie. Lokalne władze przekazały teren pod budowę i będą odpowiedzialne za przygotowanie infrastruktury – doprowadzą drogi, elektryczność i media.Za projekt odpowiadają amerykańska organizacja non-profit New Story oraz firma Icon i meksykańskie przedsiębiorstwo Echale. „Drukowane domy mogą być budowane szybciej, taniej i bezpieczniej” – zachwala deweloper.Jason Ballard, prezes i współzałożyciel firmy Icon, która stworzyła wyjątkową drukarkę, wskazał, że nowa technologia „może zmienić świat”. – Dostarczamy wysokiej jakości produkt ludziom, których nie stać na inny dom. Teraz będą mogli zamieszkać w domu, z którego każdy mógłby być dumny” – podkreślił.",,
Neutralna płciowo toaleta otwarta w Białym Domu. Znajduje się przy biurze wiceprezydenta,"W urzędzie prezydenta Stanów Zjednoczonych otwarto pierwszą toaletę neutralną płciowo. To kolejny posunięcie prezydenta Baracka Obamy wobec społeczności LGBT, czyli lesbijek, gejów osób biseksualnych i transgenderycznych.","Neutralna toaleta ma służyć wszystkim, także tym których tożsamość płciowa jest niezgodna z płcią biologiczną. Została ona otwarta w przylegającym do Białego Domu budynku Eisenhowera, gdzie znajdują się między innymi biuro wiceprezydenta, biuro budżetowe i Rada Bezpieczeństwa Narodowego. Toaleta ma służyć zarówno pracownikom jak i gościom.  Otwarcie neutralnej płciowo tolalety to kolejne z serii posunięć Baracka Obamy wspierających prawa społeczności LGBT. W środę amerykański prezydent wydał podległym sobie instytucjom i urzędom zakaz współpracy z firmami, które dyskryminują homoseksualistów oraz osoby biseksualne i transgenderyczne. Równocześnie Obama skrytykował stosowaną przez niektórych lekarzy i organizacje kościelne terapie mające rzekomo wyleczyć z homoseksualizmu lub zaburzeń tożsamości płciowej. Była to reakcja na samobójstwo transgenderycznej siedemnastoletniej, którą religijni rodzice z pomocą terapeutów próbowali z powrotem „przerobić” na chłopca.",,
„Systemowa i dobrze przygotowana”. Rosyjska dezinformacja największym zagrożeniem dla UE,"Rosyjska propaganda jest bardzo dużym zagrożeniem dla UE - wynika z raportu KE i unijnych służb dyplomatycznych. Urzędnicy UE uważają, że należy przeznaczyć na walkę z nią większe pieniądze i ustanowić system ostrzegający przed kampaniami dezinformacyjnymi.","Opublikowany w środę dokument wskazuje, że dezinformacja tworzona i rozpowszechniana przez rosyjskie źródła pojawia się m.in. w kontekście wyborów i referendów organizowanych w Unii Europejskiej.– Kampania dezinformacji w sprawie wojny w Syrii, zestrzelenia samolotu MH17 nad wschodnią Ukrainą i użycia broni chemicznej w Salisbury jest bardzo dobrze udokumentowana – czytamy w nim.– Musimy zjednoczyć się i połączyć nasze siły, aby chronić nasze demokracje przed dezinformacją. Widzieliśmy próby ingerencji w wybory i referenda, z dowodami wskazującymi na Rosję jako główne źródło tych kampanii – powiedział w środę wiceprzewodniczący KE odpowiedzialny za jednolity rynek cyfrowy Andrus Ansip.",,
Amerykańskie media: Trump odwołał atak na Iran,"Prezydent USA Donald Trump zatwierdził atak odwetowy na Iran za zestrzelenie amerykańskiego drona, ale później niespodziewanie go odwołał – informują amerykańskie media, powołując się na przedstawicieli Białego Domu i Pentagonu. Nie jest jasne, czy atak został odwołany całkowicie, czy tylko przesunięty w czasie.","Trump wysyłał w czwartek sprzeczne sygnały dotyczące amerykańskiej reakcji na zestrzelenie przez Iran w cieśninie Ormuz bezzałogowego samolotu zwiadowczego RQ-4A Global Hawk. Najpierw mówił, że Iran popełnił poważny błąd i sugerował, że nastąpi odpowiedź USA. Później zmienił ton i spekulował, że atak mógł być wynikiem błędu, któregoś z dowódców. Według dziennika „New York Times”, ostatecznie prezydent USA zaakceptował atak na irańskie cele takie jak radary i wyrzutnie rakiet. Amerykańskie samoloty bojowe były już w powietrzu, a okręty wojenne gotowe do odpalenia pocisków. Wtedy z Waszyngtonu nadeszła wiadomość o odwołaniu ataku. Informacje podawane przez „New York Times” potwierdzają inne amerykańskie media.",,
"Sasin: PO jest w stanie powiedzieć wszystko, jeśli uważa, że opłaca się to powiedzieć","Platforma Obywatelska, która krytykowała Prawo i Sprawiedliwość i wprowadzane programy społeczne, nagle postanowiła pójść naszą drogą – ocenił wicepremier Jacek Sasin, odnosząc się do niektórych propozycji Koalicji Obywatelskiej. PO jest w stanie powiedzieć wszystko, jeśli uważa, że w danej chwili opłaca się to powiedzieć – dodał.","Przewodniczący Platformy Obywatelskiej Grzegorz Schetyna w wystąpieniu podczas sobotniego Forum Programowego Koalicji Obywatelskiej pod hasłem „Uzdrowić Polskę” mówił o najważniejszych tezach programowych. Przedstawił sześć głównych zmian, których Polska „pilnie potrzebuje, a Polacy się ich domagają”. Zapowiedział m.in. podwyżki płac, gruntowne zmiany w ochronie zdrowia, utrzymanie trzynastej emerytury, zniesienie handlu w niedzielę, program ochrony klimatu, w tym wyeliminowanie węgla w energetyce do 2040 r., wprowadzenie związków partnerskich. Pytany o te zapowiedzi w poniedziałek w TVP Info Sasin powiedział, że „Platforma nie tylko składa puste obietnice, obietnice, których nie zamierza zrealizować, ale również świadomie składa obietnice idące w zupełnie przeciwnym kierunku, niż to, co chce zrobić”. W tym kontekście mówił o podniesieniu za rządów PO wieku emerytalnego. – Dzisiaj Grzegorz Schetyna – jestem o tym absolutnie przekonany – też nie wierzy w te obietnice, które składa, zresztą widać wyraźnie, że każdego dnia mówi co innego, tak chociażby jest przy związkach partnerskich – ocenił Sasin. – Jednego dnia mówił w mediach: »Platforma nie będzie wprowadzać związków partnerskich, kiedy wygra wybory, to nie jest rozwiązanie, które chciałaby popierać«, a w sobotę występując na swojej konwencji mówił: »Związki partnerski jak najszybciej«. Który Grzegorz Schetyna jest prawdziwy? – pytał. Sasin pytany o pomysł KO podniesienia o 600 zł dochodu na rękę tych, którzy otrzymują płacę minimalną, odparł: „Mam wrażenie, że PO, która przez cztery lata krytykowała PiS, nazywając programy społeczne jak chociażby 500 plus, które wprowadziliśmy rozdawnictwem, kiełbasą wyborczą, tanim populizmem, nagle postanowiła pójść naszą drogą”.– Po pierwsze zrobiła konwencję programową wypisz–wymaluj skopiowaną z tego, co PiS zorganizował tydzień wcześniej w Katowicach, a potem odpowiadając na kolejne piątki (...) postanowiło przedstawić szóstkę. Ponieważ mamy realny program »500 plus«, to Schetyna zaproponował »600 plus« – powiedział Sasin. Jak dodał, jego zdaniem jest to „śmieszne i niepoważne”, a od lidera PO oczekiwałby wskazania źródła finansowania tych propozycji.Zdaniem wicepremiera „Platforma Obywatelska i jej lider jest w stanie powiedzieć absolutnie wszystko, co do czego uważa, że w danej chwili opłaca się powiedzieć”. – Zresztą Grzegorz Schetyna powiedział coś jeszcze innego: na program przyjdzie czas po wyborach. Rozumiem, że teraz nie wie, jaki ma program, bo jeszcze nie wie, z kim pójdzie do wyborów – dodał Sasin.",,
„Krytyka działań prokuratury – naturalna”,"– Sytuacja jest zła, a krytyczny komentarz sędziego wobec działań prokuratury jest naturalny – powiedział minister sprawiedliwości Marek Biernacki po uniewinniającym wyroku sądu w sprawie zabójstwa byłego komendanta głównego policji gen. Marka Papały.","Biernacki podkreślił, że odniósł wrażenie, iż prokuratury warszawska i łódzka ścigają się w sprawie wyjaśnienia sprawy śmierci gen. Papały.   –  Postępowanie łódzkie mam nadzieję będzie prowadzone z determinacją do końca i wyjaśni przyczyny zabójstwa generała Papały. Najgorsze jest to, że prokuratura o jednolitej, hierarchicznej strukturze prowadzi równolegle dwapostępowania, każdy się boi podjąć decyzję co do tych postępowań i dopiero decyzja sądu i uzasadnienie, które kompromituje prokuraturę przecina tę sprawę  – dodał Biernacki.  Minister uważa, że prokurator generalny Andrzej Seremet powinien bardziej aktywnie zająć się koordynowaniem i nadzorowaniem pracy prokuratorów oraz oceną jakości gromadzonego materiału dowodowego.  Biernacki mówił, iż wie o tym, iż w sprawę zabójstwa Papały „wszyscy boją się ingerować”. –  Podejrzewam, że w prokuraturze też był taki element, iż prokuratorzy prowadzący to śledztwo traktowali swoje postępowanie jako prawdę objawioną. Bo w ten sposób nawet de facto skomentował sędzia, że te wątki nie były dokońca uzasadnione, ale każdy bał się w to śledztwo ingerować, bo silna presja i opinii publicznej, i mediów do tego też dochodzi silna presja, nie ukrywamy, i polityczna, to powoduje, że każdy boi się w tej sprawie podjąć decyzje  – powiedział Biernacki.  Na uwagę, że szef SLD Leszek Miller oczekuje wyjaśnień od prokuratora generalnego, Biernacki odparł, że Andrzej Seremet „powinien się do tego ustosunkować”.  –  Bo ja rozumiem, gdyby było jedno śledztwo i ono zakończyło się zebraniem złego materiału dowodowego, ale gdy wszyscy sobie zdajemy sprawę, że obok toczy się w tej samej prokuraturze, tylko w innym miejscu postępowanie, wktórym całkowicie wyklucza się to postępowanie warszawskie, to ta sprawa nie powinna znaleźć miejsca w sądzie  – powiedział minister.",,
Butter i Bread ułaskawione. Biały Dom szykuje się do Święta Dziękczynienia,"Na dwa dni przed obchodzonym w USA w czwartek Świętem Dziękczynienia prezydent Donald Trump zgodnie z tradycją ułaskawił dwa indyki: Buttera oraz Breada. – Butter, życzę Ci dużo szczęścia. Niniejszym bezwarunkowo cię ułaskawiam – powiedział Trump, kładąc prawą rękę na indyku ustawionym na podeście przed Białym Domem.","Tym samym amerykański prezydent ocalił ptaka przed pójściem w ślady innych indyków, które trafią w czwartek na amerykańskie stoły w formie pieczeni. Aktu łaski dostąpił też drugi z ptaków - Bread.Na ceremonię przed Białym Domem oba indyki z Karoliny Północnej czekały w ekskluzywnym pięciogwiazdkowym waszyngtońskim hotelu Willard. Ważące po ponad 20 kg ptaki przebywały w luksusowym apartamencie, a ich zdjęcia, m.in. na biało-czarno-złotych łóżkach, opublikował Biały Dom.Na Twitterze Białego Domu Buttera opisywano jako fana wyścigów samochodowych NASCAR i smakosza frytek ze słodkich kartofli. Bread ma być z kolei wielbicielem rozgrywek uczelnianej koszykówki.Emerytura na politechnicePo sponsorowanej przez National Turkey Federation ceremonii przed Białym Domem ptaki przejęte zostaną przez Instytut Politechniczny i Uniwersytet Stanowy w Wirginii.Święto Dziękczynienia jest obok Bożego Narodzenia najważniejszym świętem w USA i ma charakter świecko-religijny. Amerykanie tradycyjnie spotykają się wówczas z najbliższymi na uroczystych obiadach, na których główną potrawą jest pieczony indyk z nadzieniem, słodkimi kartoflami i żurawiną.Ponieważ święto jest dniem wolnym od pracy i zawsze obchodzone jest w ostatni czwartek listopada, Amerykanie już w środę masowo wyjeżdżają na długi weekend do mieszkających daleko rodzin.",,
Marcinkiewicz: koalicja PiS z Kukizem trwałaby maksymalnie dwa lata. Potem wybory,"– Koalicja PiS z Kukizem przetrwa co najwyżej dwa lata. Niemożliwe, aby ci ludzie zgodzili się ze sobą co do programu. Potem następne wybory i pewnie rewolucja. Dopiero wtedy lewica będzie miała szansę na powiedzenie swojego tak, bo w tych wyborach zostanie zmieciona z powierzchni ziemi – tak były premier Kazimierz Marcinkiewicz w „Po przecinku” w TVP Info analizował sytuację po ewentualnej wygranej PiS w nadchodzących wyborach parlamentarnych. Marcinkiewicz dodał, że zarówno prezydent elekt Andrzej Duda jak i Beata Szydło uprawiają czysty marketing.","Gdyby wybory odbywały się w połowie czerwca, najwięcej głosów zdobyłoby PiS (wspólnie z Solidarną Polską i Polską Razem) – 34 proc. Drugie miejsce zajęłaby PO z poparciem 20 proc. – wynika z sondażu TNS Polska. Do Sejmu weszłaby jeszcze formacja Pawła Kukiza z 17 proc. głosów. W jesiennych wyborach o fotel prezesa rady ministrów ubiegać się będą dwie kobiety: obecna premier Ewa Kopacz oraz wiceprezes PiS Beata Szydło. Program PiS zrobi z Polski Grecję? –  Myślę, że Platforma jeszcze się nie pozbierała. Widać po nich, że wszyscy może, najmniej Ewa Kopacz, są w szoku. Pozostali politycy nie przebrnęli przez wyniki wyborów prezydenckich – mówił Kazimierz Marcinkiewicz, dodając, że jego zdaniem do Sejmu dostanie się także PSL, który zawsze może liczyć na głosy swoich wyborców. Pytany o to, czy bardziej podobała  mu się sobotnia konwencja PO czy PiS, były premier stwierdził, że nie podobają mu się obie wizje. – Widzę, że dziś polityka bardzo skarlała. I mamy do czynienia z polityką bon motów i obiecanek. Politycy nas kupują. Przeczytałem program PiS z 2014 r. i jest on tak totalnie niespójny. Zawiera niewiarygodną ilość obietnic, idących w miliardy. Jeśli oni spełnią  tylko połowę tych obietnic, to będziemy Grecją – zadłużeni ponad miarę. Tam nie ma żadnej wizji Polski – mówił były premier w rządzie PiS. „Nie wierzę Kaczyńskiemu” Zdaniem Marcinkiewicza PiS „przeszło do totalnego marketingu”. – Jak pokazywaliście ten Dudabus, zmieniający się, zadałem sobie pytanie: ciekawe, a może ta pani Szydło była już wcześniej wymalowana? Świetny marketing, ale ja nie wierzę w marketing – mówił.   Dopytywany czy w rzeczywistości nie jest to jednak fasada Jarosława Kaczyńskiego, były premier przyznał, że prezes PiS jest cały czas obok. – Ja nie wierzę Jarosławowi Kaczyńskiemu. Mam prawo nie wierzyć. Pierwszy powód jest osobisty. Miałem obiecaną kadencję, dostałem tylko 9 miesięcy. Nie zrobiłem w tym czasie absolutnie nic złego. Jarosław Kaczyński powiedział, że musi być przyśpieszenie. W żadnej sprawie ważnej dla Polski nie było przyśpieszenia, oprócz działalności służb i wymiaru sprawiedliwości. W czasie mojej kadencji nie było żadnej afery i to  może był powód. Może Jarosław Kaczyński wiedział, że ja na takie rzeczy, jakie oni chcą robić, nie pójdę – przekonywał. Marcinkiewicz przypomniał, że pięć lat temu Jarosław Kaczyński przed wyborami prezydenckimi namawiał do zakończenia wojny polsko-polskiej i „bratał się z Moskalami”. – Przegrał wybory i dwa miesiące później powiedział „sorry Winnetou”, uciekajcie z PiS, ci którzy przygotowaliście tę kampanię, bo ja byłem na prochach. Nie wiem, czy za cztery czy pięć miesięcy nie będzie to samo. Jarosław Kaczyński wyjdzie, po wyborach i powie znowu „sorry Winnetou”. To, co robi pan prezydent Andrzej Duda i pani Szydło to absolutnie czysty marketing, z Polską i polityką nie mający nic wspólnego – dodał.                                                teraz odtwarzaneMarcinkiewicz: Nie wierzę Kaczyńskiemu i w marketing PiS Prezydent PiS Marcinkiewicz przytoczył słowa przypisywane rzecznikowi PiS, który mówiąc o nim użył określenia: „ten niepoważny gość i nie można go porównywać z Beatą Szydło”. – Rzecznik PiS tak naprawdę podważa kompetencje pana Jarosława Kaczyńskiego. Jeśli Jarosław Kaczyński wystawił niepoważnego gościa na premiera 40 milionowego kraju, to może jeśli jestem niepoważnym człowiekiem, lepiej aby Jarosław Kaczyński więcej premierów nie wystawiał – stwierdził. Były premier zwrócił uwagę, że „z powodów marketingowych”, zostali odsunięci w cień wiceprezesi PiS  Antoni Macierewicz i Mariusz Kamiński. – Dziś widzimy tylko jedną osobę, kobietę. Jarosław Kaczyński nie zrezygnuje z bycia prezesem PiS. On dojrzewał do tego, co się dzieje przez 10 lat. Startował w kolejnych wyborach i przegrywał, bo stał na czele tych wyborów. Dopiero gdy wystawił Andrzeja Dudę, to się zmieniło. Mimo wszystko po 10 latach zrozumiał, że nie jest w stanie wygrać wyborów. Andrzej Duda jest już prezydentem, ale jest dziś twarzą wyborczą PiS i nie jest prezydentem wszystkich Polaków, ale prezydentem PiS – podkreślił. Dwa lata i wyboryPytany o to, jakie szanse ma koalicja PiS z partią Kukiza, Marcinkiewicz nie miał złudzeń. – Koalicja PiS z Kukizem przetrwa co najwyżej dwa lata. Niemożliwe, aby ci ludzie zgodzili się ze sobą co do programu. Potem następne wybory i pewnie rewolucja. Dopiero wtedy lewica będzie miała szansę na powiedzenie swojego tak, bo w tych wyborach zostanie zmieciona z powierzchni ziemi – wieszczył.",,
Boliwia anulowała umowę z Niemcami na wydobycie ważnego surowca,Rząd Boliwii unieważnił zawarty z Niemcami projekt na wydobycie  litu – surowca niezbędnego m.in. do produkcji akumulatorów i telefonów komórkowych. Gabinet prezydenta Evo Moralesa nie podał powodów tej decyzji.,"Jak podkreśla „Deutsche Welle”, Boliwia posiada największe złoża litu na świecie. Dekret, który przypieczętował projekt na wydobycie tego surowca, został zawarty 7 grudnia 2018 r. Teraz gubernator departamentu Potosi, Juan Carlos Cejas poinformował, że rząd Evo Moralesa unieważnił umowę zawartą pomiędzy państwową firmą Yacimientos de Litio Bolivianos (YLB) i niemiecką ACI Systems. Zgodnie z projektem obie firmy powołały spółkę joint venture, która miała wydobywać bogatą w lit solankę z dna wyschniętego jeziora Salar de Uyuni. Inwestycja miała opiewać na 300 do 400 mln euro, a począwszy od 2022 r. planowano wydobycie 30-40 ton węglanu litu rocznie. Zgodnie z projektem boliwijska firma miała posiadać 51 proc. udziałów w spółce. Gubernator Ceja przyznaje, że ubolewa nad tym, iż umowa został anulowana, ale „czas pokaże, kto naprawdę myślał o Potosi”. Chociaż boliwijski rząd nie podał powodów swojej decyzji, przed kilkoma tygodniami doszło w Potosi do protestów przeciwko projektowi. Manifestanci argumentowali, że lokalne społeczności nie będą czerpały z tej umowy wystarczających korzyści. Litem z Boliwii byli zainteresowani również inwestorzy z USA, Chin i Rosji. Po utworzeniu spółki Juan Montenegro, szef YLB zapowiedział, że nie „chce tutaj drugiego Potosi”. Odniósł się w ten sposób do sytuacji w XVI w., gdy Hiszpanie intensywnie eksploatowali znajdujące się w tym regionie złoża srebra. Ilość  wydobywanego kruszcu była wtedy tak duża, że doprowadziła do gwałtownego wzrostu cen w Europie.",,
Polacy wolą depozyty od lokat i oddają bankom miliardy,"Polacy są już tak znudzeni niskimi zyskami z lokat, że coraz częściej zostawiają pieniądze na nieoprocentowanych depozytach. Tracą przez to miliardy i jednocześnie ułatwiają bankom osiąganie wyższych zysków – wskazuje „Rzeczpospolita”.","W skali roku Polacy mogą stracić nawet 2,2 mld zł odsetek, co ułatwia bankom osiągnięcie większych zysków. Odwrót od lokat to skutek bardzo niskiego ich oprocentowania. W ujęciu realnym, po uwzględnieniu podatku i inflacji, przynoszą one teraz straty. I prędko się to nie zmieni.Na koniec lipca polskie gospodarstwa miały zgromadzone na depozytach bankowych 774 mld zł, czyli o 7 proc. więcej niż rok temu. Zmienia się jednak struktura tych oszczędności, przez co Polacy nie zyskują na trzymaniu pieniędzy w bankach tyle, ile by mogli – wskazuje dziennik.Ubywa depozytów terminowych, czyli lokat (przez półtora roku Polacy wycofali z nich 23 mld zł). Przybywa zaś bieżących – głównie nieoprocentowanych depozytów (zalicza się do nich też konta oszczędnościowe, mające oprocentowanie tylko nieco niższe od lokat, ale ich udział w tej masie jest stosunkowo nieduży – przyp. red.). W efekcie udział depozytów bieżących w całości jest rekordowo wysoki i wynosi 63 proc. Jeszcze dwa lata temu było to 55 proc., cztery lata temu – 50 proc., a sześć – 46 proc.",,
10 godzin na piance na morzu. Rosjanie uratowali marynarza [WIDEO],"Północnokoreański marynarz został znaleziony na Morzu Japońskim wiele mil od wybrzeża. Przez około 10 godzin dryfował, trzymając się dwóch kawałków pianki. Uratowała go załoga rosyjskiego statku.","Mężczyzna został namierzony przez załogę rosyjskiej jednostki „Kurylskoje Oziero” kilka godzin po tym, jak wypłynęła z portu we wsi Timofiejewka w Zatoce Władimira w rosyjskim Kraju Nadmorskim.Na nagraniu opublikowanym przez załogę widać, jak łódź manewruje, ostrożnie podchodząc do wyczerpanego mężczyzny trzymającego się dwóch mały kawałków pianki. Marynarze rzucili mu koło ratunkowe i ostrożnie wciągnęli na pokład.Okazało się, że na morzu znalazł się obywatel Korei Północnej. Otrzymał on suchą odzież i ciepły posiłek. Gestami wyjaśnił, że dryfował przez co najmniej 10 godzin.Mężczyzna został przekazany rosyjskiej straży granicznej. Nie wiadomo, dlaczego znalazł się w wodzie. Portal SiberianTimes.com sugeruje, że mógł być członkiem północnokoreańskiego okrętu, który wcześniej łowił ryby w tym regionie.",,
Andrzej Duda wystosował kondolencje do Władimira Putina w związku z katastrofą,"W związku z katastrofą samolotu rosyjskiego ministerstwa obrony, który spadł do Morza Czarnego z ponad 90 osobami na pokładzie, prezydent Andrzej Duda wystosował kondolencje do prezydenta Federacji Rosyjskiej Władimira Putina.","„Szanowny Panie Prezydencie, proszę przyjąć moje kondolencje z powodu dzisiejszej katastrofy samolotu Tu-154. Na pokładzie, poza załogą, znajdowali się niemal wszyscy artyści Chóru Aleksandrowa. Ich tragiczna śmierć to niepowetowana strata dla kultury rosyjskiej” – napisał prezydent Duda w niedzielę na swojej stronie internetowej.„W imieniu własnym oraz Narodu Polskiego chciałbym przekazać wyrazy współczucia Narodowi Rosyjskiemu, a przede wszystkim Rodzinom ofiar tragedii” – napisał prezydent.",,
„Kalisz przypomina budowniczego konia trojańskiego”,"Ryszard Kalisz przypomina trochę człowieka, który buduje konia trojańskiego na oczach zdumionych Trojan i dziwi się, że ci są zdenerwowani i zniesmaczeni – powiedział w TVP Info przewodniczący SLD Leszek Miller.",,,
"Pociąg z Paderewskim, jak w 1918 roku, zatrzymał się w Poznaniu","Tłumy poznaniaków uczestniczyły w czwartek w inscenizacji przyjazdu Ignacego Jana Paderewskiego. Podobnie jak 101 lat temu polityk i kompozytor przyjechał do miasta pociągiem i przemówił do zebranych; przed wiekiem, dzień po jego przybyciu, rozpoczęło się powstanie wielkopolskie.","Powstanie wybuchło 27 grudnia 1918 r. w Poznaniu i było największym zwieńczonym zwycięstwem zrywem niepodległościowym na terenie zaborów. Inscenizacja przyjazdu Paderewskiego organizowana jest od ponad 30 lat, jest inicjatywą Poznańskiego Chóru Nauczycieli im. Ignacego Jana Paderewskiego. W tym roku w rolę męża stanu wcielił się poznański aktor Andrzej Lajborek.  Wydarzenie zorganizowano na poznańskim Dworcu Letnim. Po wjeździe na stację składu prowadzonego przez parowóz rozległy się okrzyki: Niech żyje Polska! Wiwat Paderewski! Fetowany gość przemówił do zebranych. Potem zgromadzeni śpiewali wspólnie pieśni patriotyczne.  Lajborek powiedział PAP, że Ignacy Jan Paderewski to „ulubiona historyczna postać Polaków, jeszcze niezjedzona przez zgrupowania z lewa i z prawa”.  – To postać dobrze się kojarząca, wyjątkowa. Przemawiając w Poznaniu Paderewski musiał lawirować – przyjechał przecież do obcego państwa. To, co mówił musiało być dyplomatyczne, ale i na tyle silne, aby wywołać oczekiwane odruchy – i on to zrobił – powiedział aktor. Inscenizacja przyjazdu do Poznania Ignacego Jana Paderewskiego rokrocznie rozpoczyna w stolicy Wielkopolski obchody upamiętniające wybuch powstania wielkopolskiego. W piątek i w sobotę odbywać się one będą w Poznaniu i w Warszawie.  W Poznaniu imię artysty nosi uczelnia muzyczna a także jedna z ulic w centrum miasta. W 2015 r. na placu Stefana Stuligrosza przed budynkiem Akademii Muzycznej odsłonięto pomnik Paderewskiego.  Powstanie wielkopolskie wybuchło 27 grudnia 1918 r. w Poznaniu. W pierwszym okresie walk, do końca roku, Polakom udało się zdobyć większą część Poznania. Ostatecznie miasto zostało wyzwolone 6 stycznia, kiedy przejęto lotnisko Ławica. Do połowy stycznia wyzwolono też większą część Wielkopolski.  Zdobycze powstańców potwierdził rozejm w Trewirze, podpisany przez Niemcy i państwa ententy 16 lutego 1919 r. W myśl jego ustaleń, front wielkopolski został uznany za front walki państw sprzymierzonych. Ostateczne zwycięstwo przypieczętował podpisany 28 czerwca 1919 r. traktat wersalski, w którego wyniku do Polski powróciła prawie cała Wielkopolska.",,
"Premier: „Cysterny wstydu PO-PSL” mają uświadomić Polakom, o co toczy się gra","– To wszystko ma uświadomić Polakom, o co jest dzisiaj gra, jaka jest stawka w tych najważniejszych wyborach po 1989 roku. Stawka jest najwyższa. Ta jedna cysterna warta jest 40 tys. zł, a takich cystern było dziennie 500-600 czyli 24 mln zł. To jest realna strata dla społeczeństwa polskiego – mówił w TVP Info premier Mateusz Morawiecki.","W środę ruszył w Polskę konwój „cystern wstydu PO-PSL”, który ma uświadomić Polakom, jak dziurawy był system finansów publicznych za rządów poprzedniej ekipy – zapowiedział szef sztabu wyborczego PiS Joachim Brudziński. Mateusz Morawiecki podczas inauguracji akcji w Świecki podkreślał, że Polacy pracowali bardzo dużo i ciężko, ale gdzieś te pieniądze wyciekały. W TVP Info premier wyjaśniał, dlaczego PiS rozpoczął taką akcję. – Jak postawimy taką cysternę przy żłobku, przedszkolu, szpitalu czy drodze, to wtedy łatwiej będzie zrozumieć, że tych programów wtedy nie było, tych programów prospołecznych, ale też budowy dróg, środków na badania i rozwój – mówił Morawiecki.",,
Posłowie KO nagrani na obradach komisji. „Robimy jaja czy nie?”,"Podczas przerwy w obradach sejmowej komisji sprawiedliwości zarejestrowana została rozmowa posłów Koalicji Obywatelskiej. – Robimy jaja, czy nie? – pyta jeden z posłów; potem dodaje, że „uchylanie wszystkiego” jest „takie kodziarskie”. Kamery pokazały też kłótnię posłanek Kamili Gasiuk-Pihowicz i Magdaleny Filiks. – Ja zgłaszam wniosek formalny, który był ustalany między sobą, a ty mi piszesz SMS-a, że ja skończyłam dyskusję. Nie, Kamila, nie jesteś tu sama! – mówi była liderka KOD.","W piątek po godz. 5 nad ranem po całonocnych obradach sejmowa komisja sprawiedliwości przyjęła łącznie 22 poprawki PiS do projektu nowelizacji ustaw sądowych. Odrzucono ponad 80 poprawek opozycji, które mają być jednak przedstawione w drugim czytaniu w Sejmie jako wnioski mniejszości.Za pozytywnym zaopiniowaniem projektu wraz z przyjętymi poprawkami głosowało 14 posłów komisji, przeciwko było 10, nikt nie wstrzymał się od głosu. Tym samym po około 10 godzinach nocnych obrad przed godz. 5.30 komisja zakończyła posiedzenie. Drugie czytanie projektu zaplanowano w Sejmie w piątek o godz. 12:30. Kamery TVP Info podczas przerwy w obradach komisji zarejestrowały rozmowy kilku posłów Koalicji Obywatelskiej. Jeden z posłów KO w rozmowie z posłanką mówi: „Robimy jaja, czy nie?”. – Skoro wszystko mamy uchylać i nie procedować nad tym, no to bądźmy konsekwentni – odpowiada mu posłanka.Ten stwierdza z kolei, że „to już jest takie wiesz, kodziarskie”. – Dopóki nie mamy jakiejś innej strategii wspólnej, to trzymajmy się tej, którą mamy. Nie robimy jaj i nie pracujemy nad projektem, bo jesteśmy za odrzuceniem go w całości – mówi mu kobieta.– Czyli jesteśmy za wykreśleniem tego tekstu preambuły, ponieważ jest niepotrzebny – mówi poseł KO. Na co posłanka odpowiada: „Nie, żadnej preambuły, bo żadnej ustawy nie chcemy”.",,
Lewica pod kuratelą SLD to korzyść dla PiS,"Polscy wyborcy rzadko interesują się tym, co dzieje się na lewicy. Większości wystarczy kilka elementarnych opinii. Po pierwsze, że główną partią tego nurtu jest postkomunistyczny Sojusz Lewicy Demokratycznej, którego żelazny elektorat najbardziej interesuje się własnymi po PRL-owskimi benefitami. Po drugie, że lewica w Polsce jest właściwie lewicą obyczajową i kulturową, a w znacznie mniejszym stopniu – społeczno-gospodarczą. Po trzecie – dla mniej zamożnych Polek i Polaków lewica właściwie nie istnieje jako wybór polityczny – z dwóch poprzednich powodów.","Lubię przytaczać anegdotę zasłyszaną gdzieś w początkach powstania dogorywającej właśnie partii Razem, gdy jeden z jej szeregowych członków skarżył się, że na imprezie rodzinnej ktoś pomylił jego formację z Nowoczesną. Dla niego była to straszliwa herezja – ale dla przeciętnych konsumentów telewizyjnych/medialnych informacji jego partia była niemal doskonale nieodróżnialna od medialnego szumu. Dziś jest już pewne, że Polska B, Polska mniejszych szans, może poza najdrobniejszymi wyjątkami dotyczącymi skromnych internetowych banieczek, właściwie nie zauważyła, że na lewicy narodziło się i gaśnie coś, co miało być lewicą zarazem społeczną, jak i obyczajową. Pewnie też dlatego, że i tak to drugie bardziej fascynowało istotną część „razemowego” aktywu.Powstanie lewicowej inicjatywy wyborczej, złożonej z SLD, Wiosny i Razem wzbudziło w środowisku mieszane uczucia. Triumf Włodzimierza Czarzastego jest bezsporny, jeśli przypomnimy sobie niedawne przecież kłopoty Sojuszu. Po wyborach w 2015 roku tzw. ideowi lewicowcy przechodząc obok SLD zatykali nos. To smutne złośliwości. Wszak Razem, w odróżnieniu od Wiosny, miało spore szanse być lewicą wiarygodną właśnie w sprawach społeczno-gospodarczych. Mnóstwo liberalnie gospodarczo zorientowanych prawicowców, na czele z uznanymi publicystami, świetnie to wyczuwało. Zarówno w sprawach podatków, polityki społecznej, edukacji i komunikacji przekaz Razem był spójny, przemyślany, zdecydowanie socjaldemokratyczny. Tyle że lewicowy program nie wystarczy, nawet w kraju tak bardzo przeoranym przejściem od realnego socjalizmu do realnego liberalizmu, jeśli ideowa lewica nie potrafi dotrzeć do społeczeństwa. Bo jest zbyt uczelniano-wielkomiejska, za bardzo wychowana na „Krytyce Politycznej”, zbyt elitarna, za mało plebejska. I ostatecznie: uzależniona od liberałów i postkomunistów. Klasa ludowa nie ma o czym z lewicą rozmawiać. I nie za bardzo jej się w ogóle chce z lewicą gadać.Słabość lewicy to największy prezent dla Prawa i Sprawiedliwości. To swoisty paradoks: żeby cokolwiek znaczyć ze swoim dość marnym poparciem, środowiska lewicowe i lewicujące muszą się sprzedać silniejszym formacjom. Część z nich – najlepszym przykładem Inicjatywa Polska Barbary Nowackiej – sprzedała się politycznie Platformie Obywatelskiej. Część z kolei właśnie postanowiło wrócić pod kuratelę SLD: zwasalizowani ideowcy będą dzieleni i rządzeni przez starych politycznych wyjadaczy, cynicznych, zasobniejszych w kapitał, sięgające nie tylko wielkich miast kadry, przez ludzi doskonale pogodzonych i współtworzących realia ekonomiczne i społeczne III RP. Ale to wszystko – wracając do wspomnianego wyżej paradoksu – ponownie odbiera wiarygodność lewicy. To zamknięte koło: pakty z liberałami gospodarczymi, także tymi postkomunistycznego chowu, także z tymi, którzy definiując lewicowość przez kwestie obyczajowe, zamykają kolejne pokolenie lewicy przed jej ponoć naturalnym elektoratem: mniej zamożnymi Polkami i Polakami. Zresztą, część tych ostatnich, mimo własnej niekorzystnej sytuacji ekonomicznej, i tak bardziej wierzy korwinistom, niż zwolennikom państwa dobrobytu.   Na tym wszystkim wygrywa i będzie wciąż wygrywał PiS, jeśli będzie dalej prowadził swoją politykę społeczną, interesował się losem Polski B, utrzymywał socjal-konserwatywną tożsamość, której częścią jest choćby kampania wyborcza robiona nawet w najmniejszych polskich miejscowościach, położonych w tak fatalnie potraktowanych przez transformację regionach jak zachodniopomorskie. Nic opozycji nie da wołanie o rozdawnictwie, mocno przesadzone straszenie inflacją, albo lewicowe połajanki, że PiS swoją politykę społeczną robi źle. Ludzie dobrze pamiętają choćby stawki po 3,50 – 4 złote na godzinę, wypłacane nagminnie na „zielonej wyspie”.Dla milionów Polek i Polaków nie ma to najmniejszego znaczenia. I to ze zdroworozsądkowych przyczyn: bo obawiają się powrotu do władzy tych, co dla społeczeństwa nie mieli nic poza zachętami do emigracji zarobkowej i najordynarniejszym, korzystnym ekonomicznie dla bardzo nielicznych, realnym lumpenliberalizmem. A lewica? Lewica znów cienkim głosem śpiewa w chórze demiurgów transformacji. Najwyraźniej niczego innego jednak nie potrafi.",,
Postępowanie dyscyplinarne w TK wobec Jerzego Stępnia. Za zaangażowanie polityczne,"Były prezes Trybunału Konstytucyjnego Jerzy Stępień będzie się tłumaczył, czy jest zaangażowany politycznie. „Po jego antyrządowych akcjach, podejmowanych wbrew konstytucji, wszczęto postępowanie dyscyplinarne” – informuje dzisiejsza „Gazeta Polska Codziennie”.","Jerzy Stępień otrzymał już z TK informację o ustanowieniu w jego sprawie rzecznika dyscyplinarnego. Powodem, jak podaje gazeta, jest udział sędziego w wiecu zorganizowanym przez Platformę Obywatelską. Po tym wydarzeniu prezes Trybunału Konstytucyjnego Julia Przyłębska zwróciła się do Stępnia, aby wyjaśnił, w jakim charakterze uczestniczył w manifestacji. Stwierdziła, że wbrew prawu sędzia wziął udział w politycznym zgromadzeniu. Jerzy Stępień kilkakrotnie pojawiał się na wydarzeniach organizowanych przez opozycję. W maju wziął udział w Marszu Wolności, który zwołała Platforma Obywatelska. – W Polsce w tej chwili toczy się wojna o wszystko! Rządzący zawiesili konstytucję na kołku – mówił z trybuny. Zgodnie z konstytucją zarówno sędzia czynny, jak i w stanie spoczynku nie może należeć do partii politycznej, związku zawodowego ani prowadzić działalności publicznej niedającej się pogodzić z zasadami niezależności sądów i niezawisłości sędziów. W efekcie postępowania dyscyplinarnego sędzia w stanie spoczynku może być pozbawiony emerytury. W przypadku Stępnia –  jak podawał niedawno dziennik „Rzeczpospolita” – to obecnie kilkanaście tysięcy złotych miesięcznie.Podstawą prawną do wszczęcia postępowania dyscyplinarnego była przyjęta przez parlament ustawa o statusie sędziów TK z listopada 2016 r. „Sędzia Trybunału odpowiada dyscyplinarnie przed Trybunałem za naruszenie przepisów prawa, uchybienie godności urzędu sędziego Trybunału, naruszenie Kodeksu Etycznego Sędziego Trybunału Konstytucyjnego lub inne nieetyczne zachowanie mogące podważać zaufanie do jego bezstronności lub niezawisłości” - głosi art. 24. ustawy.  „Sędzia Stępień mi groził”     Jerzy Stępień rok temu został też oskarżony o groźby wobec byłego szefa biura prawnego Trybunału Konstytucyjnego, prof. Kamila Zaradkiewicza. – Są świadkowie pogróżek pana Stępnia pod moim adresem i mam nadzieję, że sprawa ta znajdzie swój finał na drodze prawnej – mówił prof. Zaradkiewicz w sierpniu 2016 r. w programie „Minęła dwudziesta” (TVP Info).",,
Sondaż: Polacy cenią polską żywność,Blisko jedna trzecia polskich konsumentów zwraca uwagę na rodzime pochodzenie produktu – wynika z raportu Polskiego Monitora Opinii. Głównym kryterium zakupu pozostaje jednak cena. Kupujemy głównie w lokalnych sklepach i dyskontach.,"Według raportu eksport polskich produktów rolno-spożywczych rośnie. Wartość eksportu tych towarów w okresie styczeń-czerwiec 2019 r. wyniosła 15,4 mld euro i była o ponad 8 proc. większa niż rok wcześniej. Dodatnie saldo wymiany wzrosło o około 17 proc., do 5 mld euro. Polska jest liderem w Unii Europejskiej w produkcji, m.in. drobiu, jabłek i pieczarek. Polacy coraz bardziej doceniają wysoką jakość własnych produktów, choć głównym kryterium zakupowym nadal pozostaje cena – tak deklaruje aż 58 proc. respondentów. Z kolei 38 proc. badanych uważa, że czynnikiem determinującym intencje zakupowe jest zarówno skład produktu, jak i data jego przydatności. Patriotyzm konsumencki objawiający się wyborem rodzimych produktów deklaruje co trzeci Polak (30 proc. badanych). Rzadziej zwraca się uwagę na posiadane certyfikaty jakości (19 proc.) oraz rozpoznawalność marki (9 proc.).",,
"„Washington Examiner”: coraz mniej czasu, by zatrzymać Nord Stream 2","Jest coraz mniej czasu, by zatrzymać projekt Nord Stream 2 – ocenia dziennik „Washington Examiner” po decyzji władz w Kopenhadze o zgodzie na ułożenie tego gazociągu w duńskich wodach.","Po zgodzie strony duńskiej projekt Nord Stream 2 wydaje się nieunikniony – czytamy w wydaniu internetowym „Washington Examiner”.Portal przywołuje słowa Nikosa Tsafosa, eksperta z Center for Strategic and International Studies (CSIS). Uważa on, że „oprócz wyrażania sprzeciwu Stany Zjednoczone tak naprawdę nie próbowały zatrzymać tego projektu w sensowny sposób”. „Od dwóch lat słyszeliśmy o nadchodzących sankcjach na Nord Steam 2. One jednak nie nadeszły” – dodaje.W środę zastępca sekretarza stanu USA John Sullivan przed komisją spraw zagranicznych amerykańskiego Senatu stwierdził, iż obawia się, że „osiągnęliśmy ten moment, w którym Rosja ma środki i możliwości, by wybudować gazociąg niezależnie od tego, co zrobimy”. Sullivan został desygnowany przez prezydenta USA Donalda Trumpa na ambasadora Stanów Zjednoczonych w Rosji. Duńska Agencja Energetyki poinformowała w środę, że wydała zgodę na ułożenie gazociągu Nord Stream 2 w duńskich wodach. Gazociąg ten ma przebiegać przez wody Rosji, Finlandii, Szwecji, Danii i Niemiec. Agencja napisała w zamieszczonym na stronie internetowej oświadczeniu, że udzieliła zezwolenia na budowę 147-kilometrowego odcinka rurociągu na południowy wschód od wyspy Bornholm. Rzecznik należącej do Gazpromu spółki Nord Stream 2, która buduje gazociąg o tej samej nazwie, przekazał, że operator otrzymał informację w sprawie decyzji i wyraził z niej zadowolenie. Nord Stream 2 to projekt liczącej 1200 km dwunitkowej magistrali gazowej prowadzącej przez Bałtyk, z Ust-Ługi w Rosji do Greifswaldu w Niemczech, o mocy przesyłowej 55 mld metrów sześciennych surowca rocznie. Gazociąg miał być gotowy do końca 2019 roku, jednocześnie Rosja zamierzała znacznie ograniczyć przesyłanie gazu tranzytem rurociągami biegnącymi przez terytorium Ukrainy. Przeciwne budowie Nord Stream 2 są m.in.: Polska, kraje bałtyckie, Ukraina i USA. Komisja spraw zagranicznych Senatu USA przegłosowała w lecie projekt ustawy, pozwalającej na nałożenie sankcji na podmioty zaangażowane w budowę gazociągu Nord Stream 2. Aby ustawa weszła w życie, musi ją przyjąć cały Senat, Izba Reprezentantów i podpisać prezydent.",,
Kolejna kobieta chce powalczyć o Biały Dom,"Już czwarta kobieta zadeklarowała start w przyszłorocznych wyborach prezydenckich w USA. Senator Partii Demokratycznej z Kalifornii Kamala Harris zadeklarowała, że chce przywrócić wartości, które zostały „zdewaluowane przez Donalda Trumpa”.","– Sprawiedliwość, przyzwoitość, równość, wolność, demokracja. To nie są puste słowa. To wartości, które my, Amerykanie, miłujemy. Teraz są one w odwrocie – przekonywała była adwokat generalna stanu Kalifornia w nagraniu opublikowanym w Internecie.54-latka wystąpiła również w popularnym w USA show „Good Morning America” na antenie telewizji ABC. – Kocham mój kraj. To moment, w którym czuję odpowiedzialność do podjęcia walki – przekonywała córka Jamajczyka i Hinduski.Harris jest czwartą kobietą, która zadeklarowała chęć startu w przyszłorocznych wyborach prezydenckich w USA. Wcześniej swoją kandydaturę ogłosiły inne członkinie Partii Demokratycznej – senator Kirsten Gillibrand ze stanu Nowy Jork, senator Elizabeth Warren ze stanu Massachusetts i zasiadająca w Izbie Reprezentantów Tulsi Gabbard z Hawajów.",,
Premier: Oddanie i patriotyzm powstańców warszawskich są wzorem dla wszystkich,"Oddanie i patriotyzm powstańców warszawskich są wzorem dla wszystkich, którzy służą Polsce – napisał na Twitterze premier Mateusz Morawiecki.","Jak podkreślił w środowym wpisie szef rządu, „w przededniu 75. rocznicy Powstania Warszawskiego wyrażamy naszą wdzięczność za to, że poświęcili tak wiele dla wolności naszej Ojczyzny i jej przyszłych pokoleń”.Powstanie Warszawskie było największą akcją zbrojną podziemia w okupowanej przez Niemców Europie. 1 sierpnia 1944 r. do walki w stolicy przystąpiło około 40-50 tys. powstańców. Planowane na kilka dni trwało ponad dwa miesiące. W czasie walk w Warszawie zginęło około 18 tys. powstańców, a 25 tys. zostało rannych.Straty wśród ludności cywilnej były ogromne i wynosiły około 180 tys. zabitych. Pozostałych przy życiu mieszkańców Warszawy (około 500 tys.) wypędzono z miasta, które po powstaniu zostało niemal całkowicie spalone i zburzone.",,
Słynne „rewolwery” Piątka zastrzeżonym znakiem towarowym,"Krzysztof Piątek, napastnik polskiej reprezentacji piłki nożnej, na co dzień grający we włoskim AC Milan, skorzystał z nowelizacji prawa patentowego i zastrzegł swoją „cieszynkę” – słynne rewolwery – jako ruchomy znak towarowy. Skrzyżowane, oddające charakterystyczne „strzały” ręce naszego zawodnika stały się już jego znakiem rozpoznawczym, od którego pochodzi nawet nadany mu przydomek – „Il Pistolero”.","Podpisana przez prezydenta Andrzeja Dudę nowelizacja prawa własności przemysłowej poszerza katalog ułatwień w chronieniu swoich wynalazków, znaków towarowych czy wzorów użytkowych. Z takiej możliwości skorzystał także Krzysztof Piątek, o czym w rozmowie z portale ŚląskiBiznes.pl poinformowała Edyta Demby-Siwek, prezes Urzędu Patentowego RP.– W marcu była poprzednia nowelizacja ustawy, która wprowadziła nowe kategorie znaku, takie jak znaki multimedialne. Ku uciesze fanów piłkarza Piątka chcę poinformować, że właśnie zarejestrował swoją cieszynkę jako znak towarowy ruchomy, w różnych wariantach – powiedziała Demby-Siwek.Teraz, by móc „postrzelać” swoim zastrzeżonym znakiem towarowym Krzysztof Piątek musi tylko strzelać bramki. A z tym jest trudniej niż w poprzednim sezonie. W niedzielnym meczu Serie A piłkarze Milanu, mimo świetnej gry, przegrali w Turynie z Juventusem 0:1, a Piątek po raz kolejny opuszczał boisko bez zdobytej bramki. Oddał co prawda cztery strzały na bramkę Szczęsnego – w tym trzy celne – ale kiedy schodził z boiska, sprawozdawcy telewizyjni skomentowali: „kolejny słaby mecz Polaka”.W tym sezonie Serie A Piątek strzelił tylko trzy bramki, z czego dwie – z rzutów karnych.",,
Mariusz Kamiński przejmuje nadzór nad policją,Minister koordynator służb specjalnych oraz spraw wewnętrznych i administracji Mariusz Kamiński przejmuje nadzór nad policją. Dotychczas te obowiązki należały do podsekretarza stanu w MSWiA Jarosława Zielińskiego. Decyzję o zmianach podjął w środę minister Kamiński – wynika z dokumentu opublikowanego w czwartek na stronie dziennika urzędowego MSWiA.,"Wiceminister Jarosław Zieliński nadal będzie nadzorował działalność straży pożarnej, ratownictwa górskiego i wodnego, a także obrony cywilnej.Z kolei Mariusz Kamiński będzie się zajmował sprawowaniem kontroli nad policją – największą służbą mundurową – Strażą Graniczną oraz Służbą Ochrony Państwa.Mariusz Kamiński 9 sierpnia objął stanowisko szefa resortu spraw wewnętrznych i administracji, po mianowaniu dotychczasowej minister Elżbiety Witek na stanowisko marszałka Sejmu. Wcześniej Mariusz Kamiński pełnił funkcję ministra koordynatora służb specjalnych – obecnie łączy obie funkcje.",,
"Brudziński: Gdyby reakcja władz stolicy była szybsza, to ponton mógłby już stać na Wiśle","Gdyby władze Warszawy zareagowały odpowiednio i były wcześniej gotowe do współpracy z ministerstwami, to może ponton na Wiśle by już stał – przekonywał w Szczecinie europoseł PiS Joachim Brudziński.","– Jesteśmy spóźnieni o kilka dni, bo gdyby wtedy była odpowiednia reakcja (prezydenta Warszawy Rafała Trzaskowskiego – red.) i gotowość do współpracy z ministerstwami środowiska, gospodarki morskiej i żeglugi śródlądowej i obrony narodowej to być może ten ponton by już stał i ta alternatywna linia byłaby ciągnięta – powiedział Brudziński.Europoseł przypomniał powódź na przełomie maja i czerwca br. – Co wtedy najpierw słyszeliśmy m.in. też z ust Trzaskowskiego i Schetyny? „Politykę na wałach robią. Kpina, po co tam Morawiecki z Brudzińskim pojechali na te wały”. Jak się okazało, że to się rozjechało z oczekiwaniami społecznymi, to w tych lakierkach i tych garniturach Schetyna z Trzaskowskim pojechali na wały kręcić spoty wyborcze i pączki czy drożdżówki rozdawać – powiedział.– Jaki jest pomysł Trzaskowskiego na rozwiązanie problemu? Najpierw ogłosić, że nic się nie dzieje, nie ma żadnego problemu, wszystko jest pod kontrolą, ścieki w Wiśle się rozpuszczą, a jak przychodzi co do czego, to: „no dobra budujcie ten ponton, ja łaskawie wyrażam zgodę” – dodał.We wtorek rano doszło do awarii jednego z kolektorów przesyłających ścieki z części lewobrzeżnej Warszawy do oczyszczalni „Czajka”. Nieczystości skierowano wówczas do drugiego kolektora, który jednak w środę przestał funkcjonować. Wskutek awarii zarząd Miejskiego Przedsiębiorstwa Wodociągów i Kanalizacji podjął decyzję o zrzucie nieczystości do Wisły – do rzeki trafia 3 tys. litrów nieczystości na sekundę.",,
Skandaliczny atak na rodzinę premiera Morawieckiego,"Były współpracownik Mateusza Morawieckiego ujawnił w swojej książce, że premier adoptował dwójkę dzieci. Wiedzę o rodzinie obecnego szefa polskiego rządu miał pozyskać, gdy był jego bliskim współpracownikiem w banku BZ WBK. Autor publikacji chciał zaatakować premiera, ale uderzył przede wszystkim w jego dzieci – komentują politycy i dziennikarze, potępiając atak na rodzinę premiera.","O sprawie donosi „Super Express”. Piotr Gajdziński, autor książki „Delfin. Mateusz Morawiecki”, ujawnił w publikacji prywatne szczegóły dotyczące najbliższych premiera.Gajdziński, który przed laty był jednym z zaufanych ludzi Morawieckiego, pisze, że dzieci premiera – siedmioletnia Magda i dziewięcioletni Ignacy – zostali adoptowani. Jak zaznacza gazeta, nie wiadomo, czy dzieci wiedziały wcześniej o tym, że były adoptowane.– Teraz w sposób brutalny i gwałtowny musi się to zmienić. To musi być dla niego bardzo trudny moment, zwłaszcza, że dwoje najmłodszych dzieci to jego oczko w głowie – mówi gazecie znajomy Morawieckiego.– Nie rozumiem, co kierowało Gajdzińskim. Chciał zaatakować premiera, a wyrządził krzywdę jego małym dzieciom – dodaje inny znajomy. Działanie Gajdzińskiego potępili na Twitterze politycy i dziennikarze. Zaznaczali, że autor publikacji zaatakował rodzinę premiera, by w ten sposób móc promować swoją książkę. ",,
Szef MSZ: UE i Stany Zjednoczone podobnie widzą problemy na Bliskim Wschodzie,"– UE i Stany Zjednoczone podobnie widzą problemy na Bliskim Wschodzie, także – powiedzmy to otwarcie – negatywną rolę Iranu. Iran nie był przedmiotem obrad, natomiast w różnych aspektach rola tego państwa się pojawiała – powiedział w trakcie kończącej konferencję bliskowschodnią konferencji prasowej szef polskiego MSZ Jacek Czaputowicz. – Celem konferencji była dyskusja o osiągnięciu pokoju na Bliskim Wschodzie, i to się udało – dodał Mike Pompeo, sekretarz stanu USA.","– Tylko relacje transatlantyckie ze światem demokratycznym pomogą nam przybliżyć się do rozwiązania problemów na Bliskim Wschodzie.(…) Z naszej perspektywy różnica między stanowiskiem UE i USA nie jest duża. Daje to podstawy do wspólnej polityki przyszłości – powiedział Czaputowicz. Jak dodał, „wielokrotnie Iran pojawiał się w bardzo negatywnym świetle. Państwa regionu wymieniały go jako czynnik, który wpływa destabilizująco. (…) Iran nie jest w sposób zdecydowany wykluczony. Iran nie został zaproszony, ale to nie oznacza, że zamykamy dyskusję z nim”. – Spotkanie przedstawicieli państw arabskich i Izraela w Warszawie może być zapowiedzią nowego rozdziału w stosunkach na Bliskim Wschodzie; chcielibyśmy, żeby tak się stało, bo jest to warunek trwałego pokoju i bezpieczeństwa w regionie – podkreślił szef MSZ.Jak mówił, podczas czwartkowych rozmów przedstawione zostały „wstępne założenia przygotowywanego przez administrację amerykańską planu rozwiązania sporu izraelsko-palestyńskiego”. Wśród głównych tematów konferencji wymienił też konflikty w Jemenie i Syrii. Stwierdził, że żaden kraj obecny na konferencji nie bronił Iranu. – Było to jednomyślne, nikt nie zgłaszał sprzeciwu – stwierdził. Jak dodawał, padło szereg różnych pomysłów, jak przeciwdziałać aktywności Iranu. Pompeo ocenił, że zagrożenia, które pojawiają się na Bliskim Wschodzie, przenoszą się także do innych regionów świata, w tym do USA. Wśród najważniejszych zagadnień, które omówiono podczas konferencji, wymienił problemy: Syrii, Jemenu, proliferacji, procesy pokojowe miedzy Izraelczykami a Palestyńczykami czy kryzys humanitarny.– Celem konferencji była dyskusja o osiągnięciu pokoju na Bliskim Wschodzie, i to się udało – podsumował Pompeo.",,
Fake news rzecznika PO. Tym razem ws. dewastacji żydowskiego cmentarza,"Jan Grabiec, rzecznik Platformy Obywatelskiej za pośrednictwem portalu Twitter zasugerował bierność rządu Beaty Szydło w sprawie dewastacji żydowskiego cmentarza. Dzięki szybkiej reakcji internautów ustalono, że zdjęcie, które miało posłużyć za dowód, pochodzi z 2012 r., a więc okresu, kiedy w Polsce rządziła Platforma Obywatelska.","19 marca 2012 roku internetowy portal Radia Białystok i tamtejszy oddział Telewizji Polskiej informowały o tym, że „faszystowskie symbole i antysemickie hasła pojawiły się w nocy na ogrodzeniu i na nagrobkach cmentarza żydowskiego w Wysokiem Mazowieckiem”. 26 listopada br. Mikołaj Wróbelek, użytkownik Twittera zamieścił zdjęcie, które ponad pięć lat temu opublikowało Radio Białystok i napisał: „Zdewastowany cmentarz w Wysokie Mazowieckie (Podlaskie). Pani Beata Szydło, czy za to też odpowiedzialni są Niemcy?”. Niedługo później informację dalej przekazał Jan Grabiec, rzecznik Platformy Obywatelskiej.  Artykuł Radia Białystok z 2012 roku.",,
Skandal po meczu ligi regionalnej w Chorwacji. Sędzia piłkarski uderzył... sędziego,Do skandalu doszło po zakończeniu meczu piłkarskiego w lidze regionalnej w chorwackim Omiszu. Jeden z sędziów został uderzony przez mężczyznę zidentyfikowanego również jako arbiter piłki nożnej. Do incydentu doszło przed szatnią – poinformowały miejscowe media.,"Jak podano w chorwackich portalach, delegat spotkania rozegranego w Omiszu niedaleko Splitu, Denis Abramac napisał w raporcie, że jeden sędziów został uderzony w tył głowy przez Damira Mladina, który też jest sędzią, ale w tym meczu nie pełnił żadnych oficjalnych obowiązków. Prawdopodobnie jest związany z którymś z rywalizujących klubów. „Dalmacija News” twierdzi, że chodzi o NK Omisz. Mecz NK Omisz – Mladost Prolożac zakończył się remisem 3:3. Na oficjalnym profilu drużyny gospodarzy na portalu społecznościowym ukazała się krótka relacja z przebiegu spotkania.  „Sędzia podyktował bardzo wątpliwego karnego dla gości, a kiedy nam należała się »jedenastka«, nie było żadnej reakcji” – to część opisu meczu, w którym nie ma jednak żadnej informacji o napaści na sędziego.",,
Merkel: Bundeswehra w przeszłości była niedofinansowana,"Kanclerz Niemiec Angela Merkel przyznała w opublikowanym w sobotę nagraniu, że przez wiele lat niemieckie wojsko było niedofinansowane, i podkreśliła, że w planie budżetu na przyszły rok przewidziano zwiększenie wydatków na obronność.","W sobotę w RFN obchodzony jest Dzień Bundeswehry.„Było wiele lat, w których Bundeswehra nie miała zapewnionych wystarczających środków. Dlatego dobrze, że od kilku lat zwiększaliśmy budżet na nasze bezpieczeństwo, naszą Bundeswehrę. W przyszłym znów to zrobimy” – powiedziała chadecka polityk w podcaście publikowanym co tydzień na jej stronie internetowej.To nawiązanie do uzgodnionych w marcu podstawowych ustaleń w sprawie budżetu państwa na 2020 rok. Na obronność przewidziano w nim o 2 mld euro więcej niż w roku obecnym, ale – zauważa agencja dpa – to i tak mniej, niż pierwotnie żądała minister obrony Ursula von der Leyen.Merkel oceniła, że dodatkowe środki na wojsko oznaczają „pewność, że będzie można kupić więcej nowoczesnego sprzętu oraz że nowe zadania rzeczywiście będą mogły być realizowane”. Rząd i parlament opowiadają się za „pewnością co do sprzętu i finansowania”.",,
„W tych wyborach wyjątkowo dużo zależy od frekwencji”,"– Wyborca, który pamięta okres zwany IV RP może zasadnie obawiać się, że będzie powtórka – powiedział w „Dziś wieczorem” historyk prof. Karol Modzelewski. Komentując najnowszy sondaż „Wiadomości”, w którym PiS wyprzedza PO a Zjednoczona Lewica plasuje się na trzecim miejscu, ocenił, że wyborcy lubią zjednoczenia. – Ale na wzrost poparcia dla lewicy ma także wpływ nowa, charyzmatyczna liderka – dodał historyk.",,,
Wyjątkowo groźny i odporny wirus za oceanem. Rośnie liczba ofiar grypy,W 46 stanach USA pojawił się bardzo niebezpieczny wirus grypy odporny na szczepionki – alarmuje sieć ABC News. Od października grypa spowodowała śmierć co najmniej 13 dzieci. Stan Alabama ogłosił alarm w związku z „zagrożeniem zdrowia publicznego”. Szpitale są już tam przepełnione i zaczyna brakować lekarstw.,"Ośrodki Zwalczania i Prewencji Chorób (CDC) udostępniły w ubiegłym tygodniu raport, z którego wynika, że wykryty u większości chorych wirus typu H3N2 jest szczególnie zaraźliwy, odporny na szczepionki oraz bardzo niebezpieczny dla dzieci i osób po 65 roku życia.Specjalista chorób zakaźnych dr William Schaffner z Uniwersytetu Vanderbilta powiedział w wywiadzie dla ABC News, że tegoroczny sezon grypy rozpoczął się bardzo wcześnie, a niebezpieczny wirus odkryto „mniej więcej jednocześnie w prawie całym kraju”. Według dr. Dana Jernigana z centrum immunologii i chorób układu oddechowego (NCRID) od 13 lat w USA nie pojawił się wirus, który tak szybko ogarnąłby niemal wszystkie stany i należy oczekiwać, że sezon grypy potrwa jeszcze dość długo, a jego apogeum przypadnie na wiosnę. Gubernator Alabamy Kay Ivey ogłosiła alarm w związku z „zagrożeniem zdrowia publicznego”. Szpitale w całym stanie są już przepełnione, a w niektórych placówkach medycznych zabrakło leków antywirusowych.",,
Prawo i Sprawiedliwość zaprezentowało listy wyborcze,"Około 60 proc. osób z list Prawa i Sprawiedliwości w nadchodzących wyborach parlamentarnych to aktywni samorządowcy; na listach znajdą się też członkowie partii koalicyjnych oraz m.in. przedstawiciele organizacji społecznych – poinformował pełnomocnik wyborczy, szef Komitetu Wykonawczego PiS Krzysztof Sobolewski.","Sobolewski, który przedstawił na konferencji prasowej pełne listy wyborcze PiS, podkreślił, że były one gotowe już „od jakiegoś czasu”, ale przeszły „zmiany kosmetyczne”.– Są to listy po części samorządowe, ok. 60 proc. osób z list PiS, to aktywni samorządowcy, burmistrzowie, radni wszystkich szczebli samorządowych – mówił szef Komitetu Wykonawczego PiS.– Nasze listy to również listy koalicyjne, bo oprócz członków PiS będą się na nich znajdować członkowie Solidarnej Polski, Porozumienia Jarosława Gowina, do niedawna członkowie Kukiz'15 – dodał.Sobolewski podkreślił, że na listach PiS znajdą się także przedstawiciele organizacji społecznych. Minister obrony Mariusz Błaszczak jest liderem w okręgu podwarszawskim, „dwójką” jest tam rzeczniczka PiS Anita Czerwińska. Na liście znaleźli się też m.in. były minister środowiska Jan Szyszko i wojewoda mazowiecki Zdzisław Sipiera.W okręgu legnickim liderem PiS jest wiceprezes ugrupowania Adam Lipiński. Za nim znajdzie się nowa marszałek Sejmu Elżbieta Witek, a pierwszą trójkę zamknie wiceminister edukacji narodowej Marzena Machałek. W Wałbrzychu na pierwszym miejscu znalazł się szef KPRM Michał Dworczyk, a za nim posłowie: Ireneusz Zyska i Wojciech Murdzek. Liderką listy w okręgu wrocławskim jest posłanka i kandydatka PiS na prezydenta Wrocławia Mirosława Stachowiak-Różecka, a na kolejnych miejscach znaleźli się wojewoda dolnośląski Paweł Hreniak i poseł Jacek Świat.W Bydgoszczy liderami PiS będą obecni parlamentarzyści: Tomasz Latos, Łukasz Schreiber, Piotr Król, Bartosz Kownacki. W Toruniu – minister rolnictwa Jan Krzysztof Ardanowski;a za nim posłowie: Krzysztof Czabański i wiceszefowa MEN Iwona Michałek.Lubelską listę otwiera wiceminister spraw wewnętrznych Sylwester Tułajew, za nim znaleźli się wojewoda lubelski Przemysław Czarnek, posłanka Gabriela Masłowska, wiceminister inwestycji i rozwoju Artur Soboń. Na ostatnim miejscu tej listy jest rzecznik resortu sprawiedliwości Jan Kanthak. W najbliższych wyborach parlamentarnych z list PiS do Senatu wystartuje większość senatorów obecnej kadencji. Wśród kandydatów znaleźli się: obecny marszałek Izby Stanisław Karczewski, wiceszef MON Wojciech Skurkiewicz i były prezes Klubu Jagiellońskiego Krzysztof Mazur.Wśród kandydatów startujących z list PiS znajdzie się także obecny marszałek senior Sejmu Kornel Morawiecki, który wystartuje na Podlasiu w okręgu 59.Spośród 100 kandydatów, którzy wystartują z list partii, aż 54 to senatorowie obecnej kadencji Izby (w klubie parlamentarnym PiS jest 62 senatorów). Wśród nich znaleźli się m.in. marszałek Izby Stanisław Karczewski (okręg 49), były minister zdrowia Konstanty Radziwiłł (okręg 41), Marek Pęk (okręg 31), Marek Martynowski (okręg 38), Jan Maria Jackowski (okręg 39), Jan Żaryn (okręg 40), Maria Koc (okręg 47) i Jarosław Obremski (okręg 6).Wybory parlamentarne odbędą się 13 października. Polacy wybiorą na czteroletnią kadencję 460 posłów i 100 senatorów.   ",,
W Polsce będzie więcej miast. „Większy prestiż i fundusze”,"Od 2019 r. na administracyjnej mapie Polski pojawi się dziesięć nowych miast. Rząd podjął decyzję o przyznaniu tego statusu m.in. miejscowościom: Koszyce, Lubowidz, Nowa Słupia, Pierzchnica, Szydłów i Wielbark – poinformowało Ministerstwo Spraw Wewnętrznych i Administracji.","Ministerstwo zwróciło uwagę w przesłanym komunikacie, że w stulecie odzyskania niepodległości przez Polskę status miasta został przywrócony również miejscowościom: Nowy Korczyn, Oleśnica, Opatowiec i Pacanów. Tym samym od początku 2019 roku w Polsce będzie już 940 miast.Resort zwrócił uwagę, że wszystkie nowe miasta miały już ten status w przeszłości. „W setną rocznicę odzyskania niepodległości przez Polskę szczególne znaczenie nadano przywróceniu statusu miast tym miejscowościom, które utraciły prawa miejskie w wyniku represji carskich po powstaniu styczniowym. Są to: Koszyce, Nowa Słupia, Pierzchnica, Szydłów, Nowy Korczyn, Oleśnica, Opatowiec oraz Pacanów. Lubowidz utracił prawa miejskie po wojnach szwedzkich, a Wielbark posiadał je w latach 1723-1946” – podkreślono.MSWiA zaznaczyło, że nadanie statusu miasta jest poprzedzane konsultacjami społecznymi z mieszkańcami, a następnie opiniowane przez Radę Gminy. „Uzyskanie tego statusu wiąże się m.in. ze zmianą wizerunkową i większym prestiżem miejscowości. Może przynieść także wymierne korzyści, na przykład zyskanie na atrakcyjności inwestycyjnej czy możliwość starania się o fundusze związane z rozwojem obszarów miejskich” – zwrócono uwagę.",,
Premier: Pierwszy raz od czasów transformacji budżet bez deficytu,"– Ten budżet po raz pierwszy od czasów transformacji jest budżetem państwa bez deficytu, jest budżetem, który jest zrównoważony – powiedział we wtorek premier Mateusz Morawiecki. Dodał, że w 2020 r. dochody i wydatki budżetowe będą wynosiły po 429,5 mld zł, z kolei wydatki na cele społeczne mają wynieść ponad 66 mld zł. – Budżet państwa nie jest już bankomatem dla przestępców podatkowych – zaznaczył.","– Dokonaliśmy tych zmian poprzez bardzo dobrze skrojony program uszczelnienia podatków i walki z mafiami VAT-owskimi. Zwalczyliśmy w znacznym stopniu mafie paliwowe, alkoholowe, które działały na szkodę państwa – mówił premier.– Przedstawiamy dzisiaj po długich dyskusjach zrównoważony plan finansów państwa i utrzymujemy wszystkie programy. Decydujemy się na to, żeby uszczelniać system, zwalczać nieuczciwych podatników, ale wiemy, że ta walka nigdy nie będzie zakończona – stwierdził szef rządu.Dalej Morawiecki wskazał, że rząd przeznaczy „więcej środków na ochronę zdrowia, obronę narodową, na rodziny, emerytów, żeby w tych trudnych czasach wiedzieć, że jesteśmy na dobrym kursie gospodarczym”. We wtorek Rada Ministrów przyjęła wstępny projekt budżetu na 2020 r., który nie przewiduje deficytu. Jest to pierwsza taka sytuacja od 30 lat. Wszystko – jak wynika z analiz – dzięki uszczelnieniu podatków i polityce rozwojowej; udało się doprowadzić do zrównoważenia dochodów i wydatków przy wielkich transferach społecznych. Dług publiczny, który za czasów rządów PO-PSL osiągnął nawet poziom 55 proc. do PKB, teraz spadł do poziomu 47 proc. W projekcie ustawy budżetowej na 2020 r. przyjęto: prognozę dochodów budżetu państwa w kwocie 429,5 mld zł, limit wydatków budżetu państwa na poziomie 429,5 mld zł, całkowite zbilansowane dochodami wydatków budżetu państwa. Oznacza to, że w 2020 r. nie wystąpi deficyt budżetu państwa.Jak wynika z założeń budżetowych, projekt zakłada wzrost PKB – 3,7 proc., a także wzrost cen towarów i usług konsumpcyjnych - 2,5 proc.Głównymi determinantami wzrostu dochodów budżetu państwa w przyszłym roku będzie wzrost gospodarczy oraz uszczelnienie systemu podatkowego.W budżecie na przyszły rok uwzględniono obniżki podatków: zerowy PIT dla młodych, powszechna obniżka PIT do 17 proc. wraz z wyższymi kosztami uzyskania przychodu, a także obowiązującą obniżkę podatku CIT dla małych i średnich przedsiębiorstw z 19 do 9 proc.",,
Sondaż z jednorożcem [OPINIA],"W czwartek rano polskim internetem wstrząsnął przełomowy sondaż. Na zlecenie „Wysokich Obcasów” firmie Kantar Public wyszło bowiem, że Koalicja Obywatelska może liczyć na trochę więcej procent niż Prawo i Sprawiedliwość w wyborach do europarlamentu.","Nigdy dość przypominania, że nie wpłynie to na fakt, że PiS, nawet zdobywając mniej mandatów, będzie miał największą reprezentację w PE, ponieważ wybrani z list koalicji politycy lewicy zasilą na miejscu inną frakcję niż europosłowie Platformy i ludowcy. Jeszcze gdzie indziej poszliby przedstawiciele Nowoczesnej, jednak aż takiego cudu chyba nawet sondaż „WO” nie obejmuje. Zastanawia jednak, czemu sondaż ma być przełomem, skoro nie jest przecież pierwszym badaniem, dopuszczającym przewagę KE nad Zjednoczoną Prawicą. Czyżby w ten sposób ktoś niechcący wygadał się, że poprzedni, prezentujący podobne wyniki, lecz przedstawiony przez inną firmę (IBRIS dla Radia Zet), był dęty, podkręcony wyłącznie po to, by wpłynąć na decyzję ludowców, zastanawiających się wówczas nad wejściem do koalicji? Kolejny dzień przyniósł oczywiście kolejny sondaż, w którym przewaga zmieniła się w minimalną przegraną, jednak w kategorii wyrwanych z kontekstu liczb wszystko to o kant co tam będzie pod ręką potłuc. Poza wspomnianą już sprawą rozejścia się europosłów z jednej listy do różnych partyjnych rodzin, mamy jednak także porównanie do wyników sprzed pięciu lat. I tu robi się ciekawiej, ponieważ PiS, wzmocniony koalicjantami, w najgorszym wypadku zachowuje swój stan posiadania, ale według większości prognoz wręcz zwiększa liczbę mandatów, stając się jedną z liczniejszych jednolitych reprezentacji partii narodowych (w znaczeniu pochodzenia, nie doktryny politycznej), co więcej, prawdopodobnie we wzmocnionej, pomimo spodziewanego z powodu brexitu zniknięcia Brytyjczyków, frakcji. Tymczasem połączone siły Platformy, PSL, Nowoczesnej, SLD i kilku mniejszych partii nawet w najlepszych sondażach zyskują wyraźnie słabszy wynik, niż ich zsumowane poparcie z 2014 roku, dający im sześć mandatów mniej, niż w tamtym rozdaniu. Zwraca na to uwagę Błażej Poboży, politolog związany z warszawskim PiS. „W poprzednich wyborach środowiska skupione dziś w Koalicji Europejskiej uzyskały 48,69% (PO 32.13, SLD 9.44, PSL 6.8, Zieloni 0.32, celowo nie dodaję Europy+ Twój Ruch bo ten elektorat poszedł raczej do Biedronia). Najlepszy wczorajszy (czwartkowy – KK) sondaż (…) daje im 35.0%. A zatem już na wejściu Koalicja notuje sporą stratę. W mandatach wygląda to jeszcze gorzej. Poprzednio środowiska te miały 28 mandatów (PO 19, SLD 5, PSL 4), a dziś wg wspomnianego sondażu mogą liczyć na 22 mandaty” – liczy Poboży, konkludując, że wybory przyniosą wygraną Prawa i Sprawiedliwości. Znany analityk sondaży Marcin Palade podsumowując dostępne już sondaże z ostatnich dni pisze, że PiS i Koalicja Europejska bliskie są remisu, zwraca też jednak uwagę, że aby wrócić do rezultatu sprzed 5 lat do sondażowych wskazań na koalicję należy dodać również głosy na „Wiosnę” Roberta Biedronia.  Zważywszy jednak na wcześniej cytowanego Błażeja Pobożego trudno uznać, czy rzeczywiście przekłada się to na sympatie z 2014 roku. Jest jednak zupełnie inną sprawą, jak taki bliski remisu i będący stratą wobec dotychczasowego stanu posiadania wynik zostanie przedstawiony w mediach, a w konsekwencji odebrany przez społeczeństwo. Jest niemal pewne, że jeśli procentowo KE zrówna się z partią Jarosława Kaczyńskiego lub ją choćby minimalnie przegoni, będzie to pokazywane jako przełomowe zwycięstwo i prognoza na wybory parlamentarne. Kluczowy jest tu efekt psychologiczny – część przeciwników rządu, którzy do tej pory zniechęceni byli miernym przywództwem Grzegorza Schetyny, może spojrzeć cieplej na jego przywództwo i udzielić mu ponownie kredytu zaufania. Zagadką jest dalsze zachowanie wyborców Zjednoczonej Prawicy. Poczucie (nieważne, czy uzasadnione, czy nie, mówimy bowiem o emocjach) przegranej zaowocować bowiem może zarówno zniechęceniem, jak i, co przy tak ostrym podziale sceny politycznej jednak bardziej prawdopodobne, mobilizacją. Zwłaszcza, że wybory europejskie zawsze dotąd mobilizowały raczej elektorat liberalny, a sondażowy ostrzał służy zapewne w jakimś stopniu podtrzymaniu tego zjawiska, zaś dominująca w prawicowych mediach narracja, w której w kolejnych badaniach wyborczych preferencji PiS miażdży, masakruje i zostawia w tyle konkurencję, raczej nie pomagają zmienić tego stanu rzeczy. To dość zaskakujące, bo świadomość tego faktu sprzyjać powinna zachęcaniu wyborców do udziału w głosowaniu. Spodziewać można się przecież, że znów, jak w przypadku wyborów samorządowych, opozycja będzie prowadzić dodatkowo kampanię na rzecz wysokiej frekwencji, być może nie wymierzoną wprost, lecz choćby aluzyjnie, w Zjednoczoną Prawicę. Robotę „prawych” mediów bierze na siebie, jak zwykle w takich przypadkach, opozycja. Kolejny tydzień opinię publiczną rozgrzewa temat karty LGBT+, który staje się szerszą dyskusją na temat wychowania, tolerancji i narzucania innym swoich przekonań, ideologii i politycznej poprawności. Koalicji Obywatelskiej teoretycznie powinno zależeń na minimalnym choćby wyciszeniu tematu, jednak wiceprezydent Warszawy Paweł Rabiej ma najwyraźniej inne zdanie na ten temat. W wywiadzie dla „Dziennika” przedstawia coś w rodzaju swojej obyczajowej mapy drogowej, na której kolejnymi przystankami są związki partnerskie, małżeństwa homoseksualne i adopcja dzieci. Wypuszcza się tak daleko, że dyscyplinować, po kilku godzinach, musi go sam Rafał Trzaskowski, a i Grzegorz Schetyna czuje się zobowiązany odciąć. Można więc napisać, że Rabiej obnażył hipokryzję liderów PO w kwestiach obyczajowych, choć chyba nie to było jego celem. Skoro jednak jesteśmy przy hipokryzji… W innych wypowiedziach wiceprezydent Warszawy  przeciwników zmian forsowanych przez siebie w stolicy porównuje do krytyków Pawła Adamowicza, rzekomo odpowiedzialnych za jego śmierć. I nad tym warto zatrzymać się na dłużej, i to nawet pomijając kwestię rzekomej odpowiedzialności realizujących swoje obowiązki dziennikarzy, nie tylko naszej stacji. Skoro wiceprezydent Warszawy o tym nie pamięta, wypada przypomnieć, że najostrzejszymi krytykami Pawła Adamowicza byli jego partyjni koledzy, a zwłaszcza koleżanki – szefowa Nowoczesnej Katarzyna Lubnauer i kandydatka na prezydenta Gdańska Ewa Lieder. Z mocnych słów na temat nieżyjącego prezydenta można skompilować artykuł na kilka tysięcy znaków. To Lubnauer nazywała Adamowicza politykiem skompromitowanym i miała nadzieję, że „Grzegorzowi Schetynie uda się powstrzymać pana prezydenta”. Wystawienie innego kandydata, wbrew opinii części działaczy PO, dla Nowoczesnej było warunkiem zawarcia koalicji w tym mieście, zaś sam Rabiej mówił, że sprawa Adamowicza jest między dwiema partiami kością niezgody. Może więc przydałoby się trochę umiaru w powoływaniu się na nieżyjącego włodarza Grodu Neptuna. W 1982 roku Jacek Kaczmarski napisał tekst piosenki „List do redakcji Prawdy”, wykonywany od chwili powstania, nawet zanim artysta stworzył do niego muzykę, dotykał bowiem spraw wówczas najbardziej aktualnych. Narrator prześmiewczo opisywał zdradę Polaków, nielojalnych wobec Związku Radzieckiego i całego bloku socjalistycznego. Pełną żalu, pretensji i propagandowych kalk piosenkę wieńczyły słowa: „I chyba na tym koniec. / Papieros w ręku drga… / A, jeszcze podpis: pionier / Iwan, let szest´, Moskwa”. Nie mam pojęcia czy (i co) paliła sześcioletnia Sophie, pisząca z Wielkiej Brytanii wzruszający list do Donalda Tuska. Dziewczynka pisze, że choć jej kraj opuszcza Unię, powinniśmy zostać przyjaciółmi, a na znak przyjaźni wysyła Tuskowi narysowanego przez siebie jednorożca. Media, rzadko skore do wzruszeń, tym razem pełne są ciepłych emocji, Tusk odpowiada na Instagramie, wszyscy są bardzo poruszeni i, mimo ponurej perspektywy brexitu, choć przez chwilę szczęśliwi. I tym optymistycznym akcentem chciałbym zakończyć to podsumowanie, zauważając przy tym, że i tu komuś chyba zabrakło umiaru – ku radości zwolenników, lecz i uciesze przeciwników szefa Rady Europejskiej. Cóż, bądźmy więc dalej przyjaciółmi!",,
Wiceszef MON: Cena za patrioty będzie negocjowana,"– Ataki opozycji na resort obrony nie są merytoryczne, tylko polityczne; z faktami się nie dyskutuje, a one przemawiają na naszą korzyść – podkreślił w rozmowie z „Naszym Dziennikiem” wiceszef MON Bartosz Kownacki, odnosząc się do zarzutu, że modernizacja Sił Zbrojnych jest źle przeprowadzana. Zapewnił także, że koszty zakupu amerykańskich systemów Patriot będą renegocjowane.","Według Kownackiego przeciwnicy polityki rządu nie mogą nic zarzucić pracy resortu obrony, więc posuwają się do kłamstw. – To jest przykre, bo ja bym wolał rozmawiać z opozycją o merytorycznych aspektach naszej pracy, o tym, w jaki sposób można ewentualnie usprawnić proces dostawców uzbrojenia – przekonywał.– Jednak z tym wiąże się druga kwestia bardzo widoczna - lobbingu firm zachodnich, które za poprzedników być może miały u nas dużo silniejszą pozycję, być może też liczyły, że jak zmieni się władza, to będzie ona łagodniejsza lub mniej kompetentna. Tymczasem okazało się, że nieważne, czy to jest kontrakt na małą kwotę, czy na duże pieniądze, to my twardo licytujemy i doprowadzamy do obniżenia ceny zaproponowanej przez kontrahenta – zaznaczył. Nie ma akceptacjiPytany o krytykę ze strony mediów dotyczącą kwoty 10,5 mld dolarów, jaką Polska ma zapłacić za baterie Patriot, Kownacki powiedział, że MON tej kwoty nie akceptuje i będzie ona jeszcze negocjowana. Wiceminister mówił, że spodziewa się, że kwota ta będzie znacznie mniejsza. Dodał także, że tak duże zainteresowanie mediów programem „Wisła” i jego krytyka wynikają z faktu, że jest to bardzo drogi program obronny, a to musi wzbudzać emocje. – Pamiętajmy też, że 10,5 mld dolarów to jest cena maksymalna, ustalana po to wysoko, aby nie trzeba było wracać ze sprawą patriotów do Kongresu – podkreślił.– Nie chcę zdradzać szczegółów negocjacji, ale wiemy, gdzie są luki, w jakich obszarach można doprowadzić do obniżenia ceny. Jestem spokojny, że na koniec rozmów będę mógł powiedzieć, że wynegocjowałem jak najlepsze możliwe warunki. I system Patriot bardzo szybko trafi do Polski. Ta umowa ma w USA najwyższy priorytet dla władz i przemysłu, a polska armia chce mieć ten system za rozsądną cenę – ocenił. Wiceminister zaznaczył również, że MON jest tak samo stanowczy przy wszystkich umowach, także tych o niższej wartości, a to – jak zauważył – nie może podobać się lobbystom, którzy otrzymują prowizje od firm sprzedających uzbrojenie. – Im zależy, aby Polska jak najwięcej płaciła dostawcom. Dla nich najlepiej by też było, aby zniknęła z rynku Polska Grupa Zbrojeniowa, aby nie było naszego przemysłu obronnego – dowodził Kownacki. Duży rynekNa uwagę, że trudno dziwić się lobbystom, którzy postępują tak, ponieważ Polska ma jeden z największych w Europie rynków zbrojeniowych, gdzie można sporo zarobić, Kownacki zaznaczył, że spowodowane jest to stopniowym zwiększaniem wydatków na armię do 2,5 proc. PKB do 2030 roku. Według Kownackiego będzie to ponad 300 mld zł. – To jest ogromny tort do podziału i dużą część tego tortu mogą zdobyć polskie przedsiębiorstwa, głównie należące do Skarbu Państwa, czyli z Polskiej Grupy Zbrojeniowej – dodał wiceszef MON.",,
Polska nadrabia dystans do średnich wynagrodzeń w UE,"Polska nadrabia dystans do średnich wynagrodzeń w Unii Europejskiej – wynika z analizy przeprowadzonej przez Grant Thornton. Firma szacuje, że gdyby pensje w Unii Europejskiej utrzymały obecne tempo wzrostu, to za 50 lat wynagrodzenia Polaków dogoniłyby unijną średnią.","Analitycy Grant Thornton podkreślają, że w ciągu ostatnich dwóch lat Polska nadrobiła aż osiem lat dystansu w odniesieniu do unijnej średniej. Przyczyną jest między innymi wzrost gospodarczy i większa dynamika wzrostu wynagrodzeń Polaków w porównaniu do obywateli innych państw UE. – Możemy powiedzieć, że jesteśmy „tygrysem Europy”. Przez niemalże dwie dekady nie było w Polsce kwartału z ujemnym PKB. Jesteśmy jedynym krajem w Unii Europejskiej, w którym takie zjawisko miało miejsce – mówi Tomasz Wróblewski, prezes Grant Thornton. – Ważne jest również to, że dynamika wynagrodzeń w krajach tzw. starej Unii jest bardzo niska. Oscyluje ona wokół jednego procenta. W Polsce w ciągu ostatnich trzech lat było to trzy procent – dodaje Wróblewski. Z analizy wynika, że za osiem lat przeciętne wynagrodzenie Polaków może zrównać się z poziomem wynagrodzeń w Portugalii, a za 10 lat – w Grecji. Przy obecnej dynamice wzrostu, za 38 lat Polska osiągnęłaby poziom wynagrodzeń w Niemczech. Największy dystans dzieli nas teraz od obywateli Luksemburga, którzy zarabiają średnio prawie 5 tys. euro miesięcznie. Wróblewski zaznacza, że wysokość przeciętnych wynagrodzeń w Unii Europejskiej jest mocno zróżnicowana w zależności od regionu. – Generalnie mapa wynagrodzeń dzieli się na tzw. starą i nową Europę. 11 krajów ma wynagrodzenia powyżej średniej unijnej, a 16 krajów - poniżej. Większość krajów z wynagrodzeniami powyżej unijnej średniej to państwa tzw. starej Unii należące do strefy euro – mówi Wróblewski. Przeciętne wynagrodzenie w Unii Europejskiej wynosi blisko 3 tys. euro miesięcznie. W Polsce średnia pensja to ponad tysiąc euro. Niższe zarobki mają mieszkańcy Słowacji, Łotwy, Litwy, Rumunii i Bułgarii.",,
Rosyjski parlament przygotował ustawę o izolacji internetu,"Duma Państwowa, niższa izba rosyjskiego parlamentu, rozpatrzy dziś projekt ustawy o izolacji lokalnego internetu od globalnej sieci. Realizacja tej inicjatywy, zgłoszonej przez grupę posłów i senatorów, będzie kosztowała budżet Rosji ponad 20 miliardów rubli, to jest w przeliczeniu około 270 milionów euro.","Zdaniem ekspertów, odcięcie Rosji od globalnej sieci jest teoretycznie możliwe, ale wymaga ogromnych nakładów i w przyszłości wygeneruje straty finansowe we wszystkich rosyjskich instytucjach, które działają na światowych rynkach. Autorami projektu ustawy o izolacji internetu są między innymi: pomysłodawca ustawy o karaniu internautów za obrazę władzy senator Andriej Kliszas oraz podejrzewany przez brytyjskie organy ścigania o udział w zabójstwie byłego agenta FSB Aleksandra Litwinienki deputowany Andriej Ługawoj. Obaj politycy zgłaszając projekt ustawy o izolacji internetu napisali w uzasadnieniu, że przyjęcie dokumentu jest konieczne ze względu na agresywne działania w przestrzeni cybernetycznej inicjowane przez Stany Zjednoczone.  Przygotowany przez nich i popierany przez rząd dokument zakłada odłączenie rosyjskiego segmentu internetu od globalnej sieci w taki sposób, aby nie pogorszyła się jakość usług wewnątrz Rosji. Rosyjscy dostawcy internetu są przeciwni tego typu projektom i zapowiadają przedstawienie własnej ekspertyzy ich szkodliwości.",,
Niemieckie media: Wyjątkowo ważna wizyta Angeli Merkel w Auschwitz,Niemiecka prasa relacjonująca w sobotę wizytę kanclerz Angeli Merkel w byłym niemieckim obozie zagłady Auschwitz podkreśla wyjątkowe znaczenie tego wydarzenia. Zwraca też uwagę na odradzający się – również w RFN – antysemityzm i konieczność walki z nim.,"Dziennik „Frankfurter Allgemeine Zeitung” zauważa, że Angela Merkel odwiedziła Auschwitz po raz pierwszy po wielu latach swego urzędowania. „Nie można jej jednak zarzucić, że zbrodnia, którą to miejsce symbolizuje, nie miała wpływu na jej politykę. Ponad dziesięć lat temu Merkel oświadczyła, że bezpieczeństwo Izraela jest elementem niemieckiej racji stanu. Republika Federalna powstała jako przeciwieństwo dyktatury Hitlera. Wiele cech współczesnych Niemiec czy to w polityce, czy na poziomie społecznym, jest konsekwencją i reakcją na zbrodniczy reżim nazistowski”–  pisze gazeta i chwali Merkel za jednoznaczny apel o walkę z antysemityzmem. „Antysemityzm ponownie podnosi głowę. Nie tylko w Niemczech. Należy się temu z całych sił przeciwstawić. Lekcja wyniesiona z Auschwitz brzmi: niszczcie zło w zarodku. Tak, jak nie można zapomnieć o obozach zagłady, tak nie wolno tracić z oczu procesów radykalizacji, gdzie na końcu były komory gazowe” - apeluje „FAZ”.  Berliński dziennik „Tagesspiegel” pyta retorycznie, czy członek niemieckiego rządu powinien przemawiać w takim miejscu i relacjonuje wystąpienie Angeli Merkel, która podkreślała, że „cisza nie może być naszą jedyną odpowiedzią”, a Auschwitz zobowiązuje do podtrzymywania pamięci. Pamięć o zbrodniach, nazywanie sprawców po imieniu i godne upamiętnianie ofiar to – według szefowej niemieckiego rządu – obowiązek, który się nie kończy.  – Świadomość tej odpowiedzialności jest integralną częścią naszej tożsamości narodowej – podkreślała kanclerz. „Tagesspiegel” zwraca uwagę, że kultura pamięci, o której mówiła Merkel, nie jest w Niemczech oczywistością. Przemówienie szefowej niemieckiego rządu jest skierowane do tych osób w Republice Federalnej, które uważają, że nazizm był mało znaczącym epizodem w niemieckiej historii – argumentuje dziennik i przypomina, że oficjalną okazją dla wizyty Angeli Merkel w niemieckim obozie zagłady było 10-lecie istnienia Fundacji Auschwitz-Birkenau, która dba o utrzymanie tego miejsca pamięci.Monachijska gazeta „Sueddeutsche Zeitung” pisze z kolei, że wizyta Merkel w Auschwitz jest szczególna.  „Każda wizyta czołowego przedstawiciela Niemiec (w tym miejscu) jest ważna. Ale to także wyjątkowa wizyta, ponieważ Merkel jest tu po raz pierwszy” – pisze dziennik.„Po raz pierwszy odkąd 14 lat temu objęła urząd kanclerski, po raz pierwszy w swojej 30-letniej karierze politycznej i po raz pierwszy w życiu” – wylicza „SZ”.",,
Robert Kubica blisko umowy z Alfa Romeo,"Włoska gazeta „La Repubblica” jest przekonana, że Robert Kubica jest o krok od podpisania umowy z Alfą Romeo, 8. zespołem Formuły 1 minionego sezonu. Polak ma być kierowcą rozwojowym teamu.","O zaawansowanych rozmowach Polaka z Alfą Romeo pierwszy poinformował serwis racefans.net. „Wygląda na to, że Robert Kubica i Alfa Romeo zbliżają się do porozumienia. Były kierowca Williamsa jest gotowy podpisać umowę z zespołem z Hinwil, w którym ma być kierowcą rozwojowym” – napisali potem dziennikarze włoskiego dziennika „La Repubblica”.Kubica nie chce wypaść z kręgu zainteresowań ekip Formuły 1. Pracę w F1 Kubica chce łączyć z występami w serii DTM, w zespole BMW. Niemcy czekają na Polaka który nieźle się spisywał podczas testów w hiszpańskim Jerez.„Polski kierowca rozmawiał z innymi zespołami, ale wydaje się, że osiągnął porozumienie z Alfą Romeo” – dodała „La Repubblica”. Włoski dziennik podał, że chodzi o Haasa i Racing Point.O startach Polaka w F1 na razie nie ma mowy, gdyż we wszystkich zespołach są zajęte miejsca kierowców. Dla Kubicy przewidziano rolę kierowcy testowego i rozwojowego.",,
"Paul Manafort, były szef sztabu Donalda Trumpa, uznany za winnego oszustw finansowych","Paul Manafort, były szef kampanii wyborczej obecnego prezydenta DonaldaTrumpa, został uznany  winnym przestępstw podatkowych i ukrywania faktu posiadania aktywów w zagranicznych bankach oraz sprzecznych z prawem operacji bankowych. Prezydent odcina się od swojego byłego najbliższego współpracownika.","Manafort został uznany przez ławę przysięgłych sądu w miejscowości Alexandria w stanie Wirginia winnym ośmiu z 18 zarzutów. W kwestii pozostałych 10 zarzutów sędziowie przysięgli nie byli w stanie uzgodnić wspólnego stanowiska. Sędzia T.S. Ellis orzekł, że w kwestii nierozstrzygniętych zarzutów proces uznaje za nieskuteczny (tzw. mistrial).Ława przysięgłych ogłosiła swój werdykt po czterech dniach dyskusji i wielodniowym składaniu zeznań przez Manaforta, który przyjął werdykt – jak relacjonowały osoby obecne na sali sądowej – z kamienną twarzą. Jego adwokat Kevin Downing oświadczył, że Manafort jest „głęboko rozczarowany” i rozważa obecnie „opcje, jakie ma do wyboru”.Proces Manaforta, długoletniego czołowego działacza Partii Republikańskiej, jest konsekwencją prowadzonego przez specjalnego prokuratora Roberta Muellera śledztwa w sprawie zarzutów o mieszanie się Rosji w amerykańskie wybory w 2016 r. Agencja Reutera podkreśla jednak, że zarzuty przeciwko Manafortowi dotyczą głównie okresu sprzed kierowania przez niego kampanią wyborczą Trumpa.Prokuratorzy oskarżali 69-letniego Manaforta m.in. o ukrycie przed amerykańskimi władzami podatkowymi sumy 16 mln dolarów, jakie otrzymał za pracę w charakterze konsultanta politycznego dla prorosyjskich polityków na Ukrainie. Pieniądze te Manafort przeznaczał na luksusowy tryb życia. Według prokuratorów Manafort wprowadzał w błąd banki, aby uzyskać kredyty na łączną sumę 20 mln dolarów, kiedy „ukraińskie pieniądze” wyczerpały się. Przestępstwa podatkowe i bankoweByły działacz Republikanów był też oskarżony o manipulowanie 31 rachunkami bankowymi w co najmniej trzech krajach, aby uniknąć zapłacenia w USA wielomilionowych podatków. Sędzia Ellis krytykował prokuratorów za poświęcanie zbyt wielkiej uwagi pieniądzom Manaforta, mówiąc, że „posiadanie dużych sum pieniędzy nie jest przestępstwem”. Prokuratorzy argumentowali jednak, że ekstrawagancki styl życia Manaforta był możliwy tylko dlatego, że popełnił on przestępstwa podatkowe i bankowe.Obserwatorzy podkreślają, że werdykt ławy przysięgłych to ostatnia faza spektakularnego upadku Manaforta, niegdyś jednego z najbardziej wpływowych osobistości w Partii Republikańskiej i doradcy czołowych polityków tej partii.",,
Rzecznik PO:  Forma wystąpienia  redaktora naczelnego „Liberté!” była nie do przyjęcia,"Forma wystąpienia redaktora naczelnego pisma „Liberté!”Leszka Jażdżewskiego była nie do przyjęcia. O kryzysie w Kościele, który jest sprawą dużej wagi, nie należy mówić w sposób niepoważny i nieodpowiedni do okoliczności – podkreślił rzecznik PO Jan Grabiec.","Grabiec skomentował w ten sposób piątkowe wystąpienie na UW redaktora naczelnego pisma Liberté!” Leszka Jażdżewskiego. Publicysta, występując przed szefem Rady Europejskiej Donaldem Tuskiem, mówił m.in., że „Kościół katolicki w Polsce obciążony niewyjaśnionymi skandalami pedofilskimi, opętany walką o pieniądze i o wpływy stracił moralny mandat do tego, aby sprawować funkcję sumienia narodu”.  – Polski Kościół zaparł się Ewangelii, zaparł się Chrystusa i gdyby dzisiaj Chrystus był ponownie ukrzyżowany, to prawdopodobnie przez tych, którzy używają krzyża jako pałki do tego, aby zaganiać pokorne owieczki do zagrody – mówił Jażdżewski. Wyraził też pogląd, że „dziś agendę tematów dnia układają nam czarnoksiężnicy, którzy liczą, że przy pomocy zaklęć i manipulacji złymi emocjami będą wstanie zdobyć władzę nad duszami Polaków”.  – Ale rywalizacja na inwektywy i negatywne emocje z nimi nie ma sensu, dlatego że po kilku godzinach zapasów ze świnią w błocie orientujesz się w końcu, że świnia to lubi. Trzeba zmienić zasady gry – powiedział.  – Forma tego wystąpienia jest moim zdaniem nie do przyjęcia. O kryzysie w Kościele, który jest sprawą dużej wagi, nie należy mówić w sposób, który nie jest poważny i odpowiedni do okoliczności. Uważam, że forma tego wystąpienia nie była poważna – zaznaczył Grabiec. Polityk PO dodał, że nie jest jego rolą komentowanie głosu Episkopatu w tej sprawie; jak ocenił „każdy ma prawo interpretować te słowa (Jażdżewskiego - PAP) wedle swojego uznania”. Rzecznik Episkopatu Polski ks. Paweł Rytel-Andrianik w komentarzu przesłanym PAP napisał, że wypowiedź Jażdżewskiego na Uniwersytecie Warszawskim KEP odbiera jako „przejaw nienawiści i piętnowania ludzi wierzących”.  Do wystąpienia Jażdżewskiego odniósł się też lider PSL Władysław Kosiniak-Kamysz. – Nie ma naszej zgody na obrażanie wspólnoty (Kościoła). Będziemy tego bronić niezależnie od tego, jakich wykładów słuchamy i na jakiej sali. Każdy ma prawo głosić swoje poglądy, ale nie przeciwko drugiemu człowiekowi – powiedział lider ludowców na konwencji KE w Białymstoku.",,
"Sawicki: PSL nie przyłączy się do koalicji, w której będzie SLD","To Platforma Obywatelska musi się zdecydować, czy pójdzie na wybory z Sojuszem Lewicy Demokratycznej, czy z Polskim Stronnictwem Ludowym; PSL nie przyłączy się do koalicji, w której będzie SLD – zadeklarował poseł Stronnictwa Marek Sawicki.","– To Platforma Obywatelska musi się określić, czy pójdzie na wybory z lewicą lub niech się określi, jeżeli chce iść z Polskim Stronnictwem Ludowym. Jeśli Platforma wybierze samodzielną drogę, też będziemy z radością przyjmowali takie rozwiązanie – powiedział Marek Sawicki w Polsat News pytany o możliwość startu PSL w wyborach w ramach koalicji tworzonej przez PO. Przyznał, że Stronnictwo tworzyło koalicję rządową z SLD. Ale, jak podkreślił, „to było inne SLD”. – SLD z lat 90. nie miało na sztandarach walki z Kościołem, wyprowadzania religii ze szkół. To SLD razem z nami przygotowało, przyjęło, uzgodniło z polskim episkopatem konkordat, konstytucję, w której są stosowne zapisy – zauważył polityk. W ocenie Sawickiego obecna lewica podejmuje odmienne działania. – Dzisiaj mamy taką sytuację, że po lewej stronie od Wiosny, poprzez SLD, a także do części Platformy Obywatelskiej, jest licytacja na lewicową obyczajowość – zaznaczył poseł. Podkreślił, że „nie mieści się to w ramach konserwatywnego Polskiego Stronnictwa Ludowego”. – Dziś trzeba jasno powiedzieć, że Polskie Stronnictwo Ludowe ma swój program przede wszystkim skierowany do przedsiębiorców, gdzie mówimy jasno: mniejsi przedsiębiorcy zwolnieni z VAT-u, CIT-u, zwolnieni z ZUS-u; przechodzą na ryczałtową składkę ubezpieczenia społecznego (...). Mówimy: „emerytura bez podatku, szczepienia darmowe dla wszystkich”. Podnosimy sprawę małej retencji, czyli to jest walka z suszą, to jest kwestia energii odnawialnej – podkreślił. Według Sawickiego PSL prowadzi rozmowy z Kukiz'15, co do udziału w Koalicji Polskiej i wspólnego startu w wyborach do Parlamentu. Wyraził nadzieję, że w tym tygodniu będą znane wyniki tych negocjacji. W ocenie Sawickiego PSL ma szanse uzyskać „dwucyfrowy” wynik w wyborach. – Stawiam za to bańkę mleka – powiedział poseł. W majowych wyborach do Parlamentu Europejskiego PSL startowało w ramach Koalicji Europejskiej z PO, Nowoczesną, SLD i Zielonymi. Mandaty uzyskało trzech europosłów Stronnictwa. 1 czerwca Rada Naczelna PSL podjęła uchwałę o budowie bloku wyborczego na wybory parlamentarne pod nazwą Koalicja Polska. Do współpracy zaprosiła ugrupowania, którym bliskie są „wartości chrześcijańskie, demokratyczne, ludowe i narodowe”. Ostateczną decyzję w sprawie formuły startu w jesiennych wyborach parlamentarnych Rada Naczelna Stronnictwa ma podjąć 6 lipca.",,
USA po stronie prodemokratycznych demonstrantów w Hongkongu,"Prezydent Donald Trump podpisał ustawę Kongresu USA o poparciu dla prodemokratycznych demonstrantów w Hongkongu, co – jak się uważa – wywoła gniewną reakcję Chin. Może to utrudnić znajdujące się w delikatnej fazie negocjacje handlowe między obu państwami.","„Ustawa o prawach człowieka i demokracji w Hongkongu” została w zeszłym tygodniu jednogłośnie uchwalona przez Senat. W Izbie Reprezentantów tylko jeden deputowany był przeciw. Ustawa zobowiązuje Departament Stanu do składania okresowych (co najmniej co roku) raportów zaświadczających, iż Hongkong ma wystarczającą autonomię, aby korzystać z przywilejów handlowych USA. Przewiduje także sankcje za łamanie praw człowieka. Trump podpisał również drugą ustawę zabraniającą eksportu do Hong Kongu środków i broni do walki z demonstrantami, takich jak gaz łzawiący, rozpylacze pieprzu, gumowe kule i broń hukowa.Rozbieżności „Podpisałem te ustawy z szacunku dla prezydenta Xi Jinpinga, Chin i mieszkańców Hongkongu. Promulgowałem je w nadziei, że przywódcy i przedstawiciele Chin i Hongkongu będą w stanie w sposób przyjazny przezwyciężyć dzielące ich rozbieżności, co doprowadzi do trwałego pokoju i prosperity dla wszystkich” – głosi oświadczenie prezydenta.Agencja Reutera zauważa, że wcześniej Trump unikał jasnej deklaracji, czy podpisze te ustawy, miał nawet rozważać zastosowanie weta. Ustawy mogą bowiem znacznie skomplikować negocjacje z Chinami na temat zakończenia przedłużającej się wojny handlowej. Zakończenie tej wojny jest jednym z priorytetów Trumpa przed przyszłorocznymi wyborami prezydenckimi.Pekin potępił obie ustawy, określając je jako „daleko posuniętą ingerencję w sprawy wewnętrzne Chin i naruszenie prawa międzynarodowego”. Zagroził też niesprecyzowanymi bliżej „zdecydowanymi kontrposunięciami”, jeśli USA będą nadal „działać arbitralnie” wobec regionu. Przedstawiciel władz Hongkongu, cytowany przez AFP, oświadczył, że ustawy „wysyłają zły przekaz dla manifestantów”.",,
Sejm z salą Wiesława Chrzanowskiego?,Były marszałek Sejmu Wiesław Chrzanowski najprawdopodobniej zostanie w wyjątkowy sposób upamiętniony w parlamencie. Jego imieniem ma zostać nazwa jedna z sal – dowiedział się portal tvp.info. Spośród polityków powojennych takiego zaszczytu dostąpił dotąd jedynie prof. Bronisław Geremek.,,,
Rozejm w Syrii wszedł w życie. „Od dawna na to czekaliśmy”,"O północy czasu lokalnego w nocy z czwartku na piątek (23 czasu polskiego w czwartek) wszedł w życie rozejm w Syrii między siłami reżimu prezydenta Syrii Baszara el-Asada a zbrojną opozycją. Zawarto go dzięki mediacji Rosji, Turcji i Iranu. Porozumieniem nie są objęte organizacje terrorystyczne Państwo Islamskie, Al-Kaida oraz ich sojusznicy.","O podpisaniu porozumienia poinformował w czwartek prezydent Rosji Władimir Putin. – Nie tylko my od dawna na to porozumienie czekaliśmy, ale także włożyliśmy dużo pracy, by się do niego przybliżyć – podkreślił.– Strony zobowiązują się do zaprzestania walk, nalotów, rozszerzania obszarów objętych obecnie ich kontrolą – informuje Mevlüt Çavuşoğlu, szef tureckiej dyplomacji. Minister dodał, że strony spotkają się w Astanie, ale nie podał terminu tego spotkania.Są obawy o trwałość umowyRosja i Turcja mają być gwarantami przestrzegania rozejmu. Obserwatorzy podkreślają, że kluczowym pytaniem jest obecnie to czy rozejm będzie rzeczywiście przestrzegany.Deklarację taką złożyły zarówno siły syryjskiej armii rządowej, jak i przedstawiciele opozycji. Armia w opublikowanym przez rządową agencję SANA komunikacie zapowiedziała „całkowite wstrzymanie działań wojskowych”. Zaznaczono jednocześnie, że zawieszenie broni nie obejmuje dżihadystów z Państwa Islamskiego, Al-Kaidy oraz ruchu Dżabhat Fatah al-Szam. O poparciu dla porozumienia poinformował rzecznik Syryjskiej Koalicji Narodowej, głównej formacji opozycji na uchodźstwie Ahmad Ramadan. Wezwał przy tym strony konfliktu do przestrzegania zawieszenia broni.Ramadan powiedział, że rozejm dotyczy też wpływowych grup opozycyjnych Ahrar al-Szam i Dżaisz al-Islam. Informację tę potwierdziła agencja TASS, przekazując opublikowaną przez ministerstwo obrony listę ugrupowań rebelianckich, które podpisały porozumienie.Opozycja deklaruje współpracęRzecznik Wolnej Armii Syryjskiej (WAS) Osama Abu Zaid zapewnił, że opozycja będzie przestrzegać postanowień rozejmu i weźmie udział w kolejnych rozmowach pokojowych. Wskazał, że polityczne rozwiązanie konfliktu syryjskiego będzie wdrażane zgodnie z ustaleniami przyjętymi podczas negocjacji pokojowych prowadzonych w Genewie, a prezydent Syrii Baszar el-Asad nie będzie mógł decydować o przyszłości kraju.Od początku wojny domowej w Syrii w 2011 roku Rosja i USA wielokrotnie uzgadniały zawieszenie broni w terenie, za każdym razem rozejm obowiązywał maksymalnie kilka dni.Istnieje obawa, że także teraz porozumienie nie będzie przestrzegane. Syryjskie obserwatorium praw człowieka informuje, że w prowincjach Deraa i Quneitra nadal słychać strzały.W wyniku trwającej już blisko 6 lat wojny w Syrii śmierć poniosło ponad 310 tys. ludzi, a miliony Syryjczyków zostały zmuszone do opuszczenia swoich domów, wzmagając kryzys migracyjny, także w Europie.",,
Trzy zaginione w Szwecji dziewczynki trafiły do Polski,"Straż Graniczna odkryła, że trzy dziewczynki, które przyleciały do Polski wspólnie z ojcem, są uznawane przez Szwedów za zaginione. Do sytuacji doszło podczas kontroli cudzoziemców przeprowadzonej na lotnisku Okęcie.","„Wczoraj przed godz. 16 pod opiekę policjantów z komisariatu lotniczego na Okęciu trafiły trzy dziewczynki, które przyleciały do Polski wspólnie z ojcem. W czasie kontroli cudzoziemców przeprowadzonej przez Straż Graniczną okazało się, że dzieci figurują jako zaginione” – poinformowała na Twitterze warszawska policja. Z informacji, jakie udało się uzyskać funkcjonariuszom w systemach informatycznych, wynikało, że dziewczynki powinny znajdować się pod opieką szwedzkich służb społecznych (na postawie art. 32 Decyzji SIS II). KSP poinformowało także, że szwedzcy pracownicy socjalni zgłosili się po dziewczynki, ale policjanci ich nie oddali; noc dzieci spędziły w komisariacie. Sprawa została skierowana do sądu, który ma się nią zająć w środę.",,
Japońskie lotnisko doradcą strategicznym CPK? „Jest duża szansa”,"Prowadzimy zaawansowane rozmowy ze stroną japońską, jest duża szansa, że lotnisko Narita w Tokio będzie doradcą strategicznym przy budowie Centralnego Portu Komunikacyjnego – ocenił w środę wiceminister infrastruktury Marcin Horała.","Wiceszef resortu infrastruktury, pytany na antenie TVP1, jaki będzie wkład Japończyków w budowę CPK odpowiedział: „W tym momencie wybieramy doradcę strategicznego dla lotniska, czyli jedno z wiodących światowych lotnisk, które pomoże przygotować tzw. master plan dla lotnika”. Dodał, że rozmowy ze stroną japońską są zaawansowane. – Jednym z dwóch, trzech liderów jest lotnisko Narita w Tokio, więc jest duża szansa, że będzie tym doradcą strategicznym – ocenił. Horała mówił, że Japończycy mają ogromne doświadczenia w kolejach dużych prędkości. – Shinkansen jest uważany za prawdopodobnie najlepszą na świecie, najlepiej funkcjonującą kolej dużych prędkości – wskazał. Podkreślił, że nasz system kolei dużych prędkości, który powstanie w ramach projektu CPK, nie może być oderwany od reszty systemu kolejowego. – Występuje pewna niekompatybilność, ale będziemy nad tym pracować, żeby to rozwiązać – zapewnił. Przypomniał, że koleje francuskie SNCF, do których należą m.in. pociągi TGV, będą doradzać Polsce w sprawie standardów technicznych szybkich kolei. Horała przypomniał, że aby pierwsze połączenie mogło być zrealizowane z CPK pod koniec 2027 r., „konieczna jest w tym roku na pewno zmiana ustawy o CPK, uchwalenie programu rządowego”. – Pracuję nad tym, na pewno takie projekty przedstawię – podkreślił. Dodał, że aby otwarcie lotniska było pod koniec 2027 roku, to jednym z warunków „jest realne rozpoczęcie budowy w roku 2023 najdalej”.",,
Putin w niemieckich służbach specjalnych. Odnaleziono legitymację z jego nazwiskiem,"W aktach wydziału kadr i szkolenia okręgowego zarządu ministerstwa bezpieczeństwa państwowego (Stasi) NRD w Dreźnie znaleziono legitymację służbową, wystawioną przez ten zarząd dla Władimira Putina – poinformował we wtorek niemiecki dziennik „Bild”.","Obecny prezydent Rosji przebywał w latach 80. ubiegłego stulecia w Dreźnie jako funkcjonariusz tamtejszej placówki radzieckiego Komitetu Bezpieczeństwa Państwowego (KGB). „Bild” opublikował zdjęcie legitymacji „majora Władimira Putina” z jego podpisem i zdjęciem w cywilnym ubraniu oraz ze stempelkami, przedłużającymi co kwartał ważność dokumentu aż do końca 1989 roku.Szef drezdeńskiego oddziału Urzędu Federalnego Pełnomocnika ds. Dokumentów Stasi Konrad Felber powiedział dziennikowi, że tego rodzaju legitymacja pozwalała jej właścicielowi na swobodne wchodzenie do biur Stasi i wychodzenie z nich. Czyniło to werbunek agentów łatwiejszym, gdyż Putin nie musiał nikomu mówić, że pracuje dla KGB – dodał.Rosyjskie władze przyznały, że legitymacja może być autentyczna. – W czasie istnienia Związku Radzieckiego KGB i Stasi były służbami partnerskimi i dlatego nie należy wykluczać także takiego wydania legitymacji – oświadczył rzecznik Putina Dmitrij Pieskow.",,
"„Więcej programów, lepsza jakość i nie ma się czego bać”","– Przejście z nadawania telewizji w systemie analogowym na cyfrowy będzie oznaczało więcej programów, w znacznie lepszej jakości. Odbiorcy telewizji kablowej i satelitarnej nie będą musieli niczego zmieniać, reszta musi mieć telewizory ze specjalnym tunerem – tak Jan Dworak, przewodniczący Krajowej Rady Radiofonii i Telewizji reklamował w programie „Minęła dwudziesta” cyfryzację telewizji.","31 lipca 2013 r. zostanie wyłączona w Polsce telewizja analogowa, a jej miejsce zajmie cyfrowa. Programy znajdą się na tzw. multipleksach. W naszym kraju uruchomiono trzy multipleksy: MUX-3 przeznaczono dla Telewizji Polskiej, MUX-2 –dla stacji komercyjnych nadawców, m.in. TVN i Polsatu, a MUX-1 –dla nowych nadawców.  – Telewizja cyfrowa to o wiele lepsza jakość i bogatsza oferta. W miejsce jednego programu analogowego wchodzi osiem cyfrowych. W zamian za abonament będziemy mieli więc ok. 22-24 programów – wyjaśniał Dworak.Jak zapewnił, zmian nie muszą się obawiać posiadacze telewizji kablowej i satelitarnej. Także ci, którzy zakupili telewizory po sierpniu ubiegłego roku, będą bez problemu odbierać sygnał nowej jakości. Pozostali muszą kupić tunery do odbioru MPEG 4. To może oznaczać jednorazowy wydatek do 150 zł. – Dla niektórych ludzi ta kwota może być liczącą się w ich budżecie. Rząd jest wstrzemięźliwy w obiecywaniu pomocy, ale zamierza przeprowadzić latem badanie gospodarstw domowych i w zależności od wyników badań będzie podejmował odpowiednie decyzje, które pomogą rodzinom ubogim. Nie powinno być żadnych wykluczeń – zaznaczył Dworak.Do osób narażonych na wykluczenie przewodniczący KRRiT zaliczył: osoby ubogie, w podeszłym wieku oraz niedowidzące i niedosłyszące. Jak twierdzi, wszystkie one będą mogły skorzystać na zmianie jakości nadawania. Dworak wskazał, że w kraju winna być prowadzona jeszcze aktywniejsza promocja przejścia na telewizję cyfrową. Odnosząc się do skargi, jaką fundacja Lux Veritatis złożyła do Wojewódzkiego Sądu Administracyjnego w związku z odmową przyznania miejsca na multipleksie cyfrowym dla TV Trwam, Dworak stwierdził, że czeka na decyzję ze spokojem. Jak mówił, martwił go lobbing „części parlamentarzystów w czasie postępowania koncesyjnego”. On sam, jak i KRRiT, nie mają sobie nic do zarzucenia.   Fundacja o. Tadeusza Rydzyka Lux Veritatis była jednym z 15 poważnych nadawców startujących w konkursie na cztery wolne miejsca na pierwszym multipleksie cyfrowym. Wniosek Lux Veritatis został odrzucony z przyczyn finansowych. Fundacja się odwołała, ale w styczniu jej odwołanie odrzuciła KRRiT.",,
"Hołownia do Polaków w UK: ,,W Polsce żyje się lepiej niż wtedy, kiedy wyjeżdżaliście”","Szymon Hołownia w związku z brexitem zwrócił się z twitterowym „orędziem” do Polaków mieszkających w Wielkiej Brytanii. Zapewnił, że jest gotów rozmawiać z brytyjską królową, jeśli tylko zostanie prezydentem. Mówiąc do Polaków, którzy obecnie przebywają na Wyspach, stwierdził także, że obecnie „w Polsce żyje się lepiej niż wtedy, kiedy wyjeżdżaliście”.","Szymon Hołownia, który zdecydował się wystartować w wyborach prezydenckich, szuka poparcia wśród Polaków mieszkających na Wyspach. Przekonuje m.in., że rozumie ich związany z brexitem niepokój. – Jeżeli zdecydujecie się wrócić, to wracajcie. (…) Jeżeli zdecydujecie się zostać, to chcę żebyście wiedzieli, że jeżeli mi zaufacie, jeżeli sprawicie, że będę waszym prezydentem to zrobię absolutnie wszystko, włącznie z rozmową z królową, jeśli będzie trzeba, zadbamy o was – mówi Hołownia. Hołownia apeluje jednocześnie do Polonii, aby uczyła swoje dzieci mówić po polsku. – Żeby, kiedy przyjadą na święta, na wakacje mogły porozumieć się ze swoimi babciami, dziadkami, bo oni za wami tęsknią. My za Wami tęsknimy - zakończył Hołownia.",,
„Opozycja próbuje przez media jej sprzyjające zburzyć wiarygodność obozu rządzącego”,"– Opozycja próbuje poprzez media jej sprzyjające zburzyć wiarygodność obozu rządzącego w Polsce. Po drugie, uderza jednoznacznie w uczciwość Jarosława Kaczyńskiego. Jest powszechną wiedzą, że prezes Jarosław Kaczyński jest symbolem uczciwości w polskiej polityce, kiedy z uczciwością różnych innych polityków różnie bywało – tak prof. Waldemar Paruch, szef Centrum Analiz Strategicznych, komentował w programie „O co chodzi” TVP Info, opublikowane przez „Gazetę Wybroczą” tzw. taśmy Kaczyńskiego.",,,
"Miał miękko wylądować, gwałtownie spadł na ulicę. Dramatyczne chwile podczas pokazu skoków",35-letni spadochroniarz biorący udział w defiladzie z okazji święta niepodległości Meksyku nie zdołał wylądować w wyznaczonym miejscu i z dużą prędkością uderzył w nawierzchnię ulicy. Żołnierz doznał urazu głowy.,"Spadochroniarze meksykańskich sił zbrojnych mieli pokaz skoków spadochronowych. Żołnierze lądowali na największym placu Ciudad de Mexico, Placu Konstytucji, zwanym również Zócalo. Jeden z nich z nieznanych przyczyn zmienił kierunek lotu i z dużą prędkością spadł na bruk sąsiadującej z placem ulicy.",,
"Prezydent: mieliśmy szczęście, że trafiliśmy na przywódców, którzy umieli być razem","– Dziękuję, że posłuchaliście państwo apelu, że przyszliście z biało-czerwonymi sztandarami, że w tak niesamowity sposób możemy oddać hołd tym, którym zawdzięczamy wolną, niepodległą, suwerenną Polskę - mówił w niedzielę prezydent Andrzej Duda podczas uroczystości przed Grobem Nieznanego Żołnierza.","Na uroczystości przed Grobem Nieznanego Żołnierza obecni byli, obok prezydenta Dudy i pierwszej damy Agaty Kornhauser- Dudy, m.in. premier Mateusz Morawiecki, a także marszałek Sejmu Marek Kuchciński, marszałek Senatu Stanisław Karczewski, wicepremierzy Beata Szydło i Piotr Gliński, ministrowie, m.in.: obrony Mariusz Błaszczak, spraw wewnętrznych i administracji Joachim Brudziński, szef Biura Bezpieczeństwa Narodowego Paweł Soloch, prezes TK Julia Przyłębska, prezes PiS Jarosław Kaczyński, szef NSZZ „Solidarność” Piotr Duda, a także przedstawiciele władz wojskowych i kościelnych.  Wśród zgromadzonych jest też b. premier, szef Rady Europejskiej Donald Tusk. – Pan Bóg miał nas w swojej opiece i mieliśmy też wielkie szczęście, że trafiliśmy wtedy na taki czas, w którym mieliśmy takich żołnierzy, takie społeczeństwo i w którym mieliśmy takich przywódców - ludzi, którzy byli nie tylko niezwykle odważni i inteligentni, niezwykle zdolni, jak ojcowie niepodległości – marszałek Józef Piłsudski, Ignacy Jan Paderewski, Roman Dmowski, Wincenty Witos i inni, że umieli być razem, że umieli stanąć razem w tym celu najważniejszym – żeby Polskę odzyskać, po prostu żeby była, choć mieli przecież różne poglądy, różnym ideom służyli, to jedna była absolutnie wspólna - wolna, niepodległa, suwerenna Polska - oświadczył prezydent podczas uroczystości. Prezydent Duda dziękował wszystkim, którzy biorą udział w niedzielnych uroczystościach upamiętniających setną rocznicę odzyskania przez Polskę niepodległości.– Dziękuję za tą piękną uroczystość. Dziękuję, że posłuchaliście państwo apelu, że przyszliście z biało-czerwonymi sztandarami, że jest las biało-czerwonych flag, że w tak niesamowity sposób możemy oddać hołd tym, którym zawdzięczamy wolną, niepodległą, suwerenną Polskę - podkreślił.– Tym, którzy odzyskali ją w 1918 r., tym którzy potem walczyli o utrzymanie jej granic, bronili jej w 1939 r., walczyli w podziemiu potem by ją odzyskać. Potem nie zgodzili się z komunistycznym, sowieckim jarzmem i walczyli nadal, ginęli. Tym, którzy wychodzili na ulice by protestować, by żądać godnych warunków życia, pracy, płacy, a wreszcie po prostu wolności - powiedział prezydent.– Tym, którzy zginęli i cierpieli, byśmy Polskę mogli odzyskać i dzięki którym ją odzyskaliśmy. Dzięki którym dziś ją mamy i biało-czerwone flagi mogą swobodnie nad nami łopotać i możemy śpiewać z radością „Mazurka Dąbrowskiego” - mówił Andrzej Duda. „Pod biało-czerwonym sztandarem jest miejsce dla każdego z nasPodczas uroczystości, prezydent mówił, że swary nigdy nie służą budowaniu silnego państwa. – Swary w tym przeszkadzają, przekonała się o tym także i II Rzeczpospolita, która, niestety, po niespełna 21 latach została pokonana przez sowieckich i hitlerowskich najeźdźców, przez Rosjan i Niemców - mówił Andrzej Duda.– Jak trudno potem było znów wrócić do wolnej Polski, jak trudno było znów tę niepodległość odzyskać - podkreślił prezydent. „Inaugurujemy odbudowę Pałacu Saskiego”– Chciałbym, żebyśmy nawiązali przez następne 100 lat do tego wielkiego procesu, jaki został dokonany w II Rzeczpospolitej, którą odbudowano z niebytu zupełnego. A przecież zbudowano państwo, które rozwijało się coraz sprawniej, państwo które miało nowy port - Gdynię, państwo, które miało Centralny Okręg Przemysłowy, państwo, które miało wielką szansę ogromnie dynamicznego rozwoju i stania się jedną z europejskich potęg - podkreślił prezydent.– Chciałbym, żeby symbolem powrotu do tego była odbudowa Pałacu Saskiego, którą dzisiaj tu inaugurujemy. Chciałbym, żeby pałac z powrotem stanął, chciałbym, żeby był widomym znakiem tej Polski, która wzrasta. Chciałbym, żeby był to budynek publiczny, który będzie mógł zobaczyć także od wewnątrz każdy z moich rodaków i w którym będzie mógł także załatwić różne swoje sprawy - powiedział prezydent.",,
„Znam sprawę stażowego wliczanego do płacy minimalnej. To rozwiązanie niesprawiedliwe”,"– Znam sprawę stażowego wliczanego do płacy minimalnej i uważam to rozwiązanie za niesprawiedliwe – powiedziała minister rodziny, pracy i polityki społecznej Elżbieta Rafalska w Darłowie. Pytana też była o kwestie osób z niepełnosprawnością.","Minister rodziny, pracy i polityki społecznej Elżbieta Rafalska spotkała się w niedzielę z mieszkańcami Darłowa i wypoczywającymi w mieście turystami w ramach zapowiedzianych i realizowanych wizyt polityków zjednoczonej prawicy w kraju pod hasłem „Polska jest jedna”.Zapewniła, że celem rządu PiS jest „dobra zmiana”, która sukcesywnie się dokonuje. Podkreśliła, że propozycje socjalne, jak wiele projektów rządu PiS, były oceniane przez opozycję jako „przysłowiowe gruszki na wierzbie”, a po wyborach jeszcze z ówczesną premier Beatą Szydło ""rozpoczęła się realizacja tych projektów"". I tu wspomniała m.in. o „500 Plus” oraz o wprowadzanych przez premiera Mateusza Morawieckiego programach „Dobry Start” i „Dostępność Plus”.Do minister kierowane były liczne pytania od uczestników spotkania.Przedstawiciel ogólnopolskiego związku pracowników oświaty niebędących nauczycielami, pytał o kwestię płacy minimalnej, do której wliczone jest stażowe. – To krzywdzące dla pracowników z wieloletnim stażem, zwłaszcza że młodzi pracownicy na starcie dostają większą pensję. Kiedy stażowe zostanie wyłączone z tego minimum płacowego? – pytał.– A co przez osiem lat zrobili poprzednicy? Wiem, znam sprawę stażowego, uważam, że to jest rozwiązanie niesprawiedliwe, ale nie da się zrobić wszystkiego w jednym roku. To są też skutki finansowe, które obciążają czy pracodawców, czy jednostki samorządu – odpowiedziała Rafalska.Minimalne wynagrodzenie– Wyłączenie stażowego z minimalnego wynagrodzenia – dziś nie mogę powiedzieć, że stanie się to z dnia na dzień. Będzie decyzja, będzie rozwiązanie, będą precyzyjnie opracowane skutki, na pewno będę starała się te zmiany wprowadzić – zapewniła minister.Podkreśliła jednak, że „to, że jest minimalne wynagrodzenie w Polsce, to nie znaczy, że trzeba płacić ludziom minimalne wynagrodzenie, w ten sposób wynagradzać pracowników. Jest też swoboda wynagradzania”.Dodała, że w sferze budżetowej „ona jest regulowana rozporządzeniami, mamy określone widełki”, ale one nie są na poziomie minimum.Minister dodała, że „chciałaby, aby w Polsce ludzie zarabiali o wiele więcej niż wynosi średnie wynagrodzenie”, ale jednocześnie stwierdziła, że „działamy też w określonych realiach”.Poinformowała, że „minimalne wynagrodzenie zostało skierowane do Rady Dialogu Społecznego z propozycją 2220 zł”. Teraz 30 dni na ustalenia mają związki zawodowe i organizacje pracodawców. Do 15 września, jak powiedziała w Darłowie minister, ta sprawa będzie rozstrzygnięta. Stawka godzinowaDodała również, że to za rządów PiS wprowadzona została stawka godzinowa – „coś, czego w polskim prawie w ogóle do tej pory nie było”. W 2019 r. ma wynieść 14,5 zł. Z minimalnego wynagrodzenia wyłączone zostały dodatki za pracę nocną. Nie można też już płacić osobie, która podjęła pierwszą pracę 80 proc. minimalnego wynagrodzenia w pierwszym roku.Rafalska stwierdziła także, że zdaje sobie sprawę, iż choć minimalne wynagrodzenie „powinno być przeznaczone dla tych, co dopiero podejmują pracę, krótko pracują, to tak nie jest”.Minister była też pytana o niedawny protest osób z niepełnosprawnością i ich opiekunów, o to „dlaczego tak ich potraktowała”.– Zawsze staram się wszystkie osoby traktować z należytym szacunkiem, a już w szczególności osoby niepełnosprawne i ich rodziny, bo wiem, jaki to jest nieprawdopodobny trud i wysiłek związany z wychowaniem niepełnosprawnego dziecka. (...) I tu mogłabym powiedzieć, że dajemy wiele nowych rozwiązań, ale nie będę tego tematu rozwijać – odpowiedziała minister Rafalska.Podkreśliła przy tym, że „renta socjalna, która stanowiła do tej pory 84 proc. renty z tytułu całkowitej niezdolności do pracy i równocześnie jest taka sama dzisiaj, jak minimalna emerytura, to jest zrównanie, które teraz się dokonało i te świadczenia są tymi, na które zawsze minister rodziny w pierwszej kolejności zwraca największą uwagę”.Jeden z uczestników spotkania zaapelował do minister, by ta podała się do dymisji.Według niego, łamie przepisy Konstytucji, pozwalając na funkcjonowanie w urzędach pracy systemu informatycznego niezgodnego, jego zdaniem, z przepisami prawa oraz łamie prawo w kwestii dostępu do informacji publicznej, nie przekazując ich w terminie.– Ja rozumiem, że przez osiem lat tę Konstytucję łamał rząd PO-PSL. My ten system informatyczny w takim stanie przejęliśmy. Natomiast, jeśli chodzi o dostęp do informacji publicznej być może w poniedziałkowej poczcie będzie już pan miał odpowiedź. Ale jeżeli nie, a czasami się zdarza, że przekraczamy terminy, to ja za przekroczenie terminu pana przeproszę, ale nie uważam, że to wystarczający powód do podawania się do dymisji. Nie może pan na to liczyć – skwitowała minister, która po wizycie w Darłowie pojechała na spotkanie z mieszkańcami w Białogardzie.",,
KE: Rosja próbowała wpływać na wybory do PE. Rosja: absurdalne zarzuty,"Członek rosyjskiej Rady Bezpieczeństwa Narodowego uznał za absurdalne zarzuty Komisji Europejskiej, że Rosja próbowała wpłynąć na wyniki wyborów do Parlamentu Europejskiego.","Komisja Europejska przedstawiła przedwczoraj sprawozdanie o walce z dezinformacją w ostatnich miesiącach. Stwierdzono w nim, że Rosjanie i niektórzy obywatele Unii Europejskiej stosowali w mediach i w internecie dezinformację, chcąc wpłynąć na wynik wyborów. Podkreślono jednak, że nie doszło do poważniejszych incydentów. Zastępca sekretarza rosyjskiej Rady Bezpieczeństwa Narodowego, Aleksander Wienediktow, uznał w wywiadzie dla „Rosyjskiej Gazety”, że twierdzenia zachodnich mediów, że Rosji zależało na zwycięstwie skrajnej prawicy w majowych wyborach, są kompletnie absurdalne. Podkreślił, że do tej pory nie przedstawiono dowodów potwierdzających, iż próbowała wpłynąć na wynik wyborów prezydenckich w Stanach Zjednoczonych lub wyborów do Parlamentu Europejskiego.",,
Ziobro: Za PO były pieniądze na 500 Plus. Rząd Tuska miał świadomość kradzieży VAT,"– Wykręcono ręce prokuraturze, kierując postępowania w sprawie wyprowadzania setek milionów złotych do prokuratur rejonowych, likwidując wydział przestępczości gospodarczej w ABW, skazując na wyroki w zawieszeniu sprawców milionowych kradzieży. Myśmy podjęli działania, których tamten rząd nie podejmował, choć miał świadomość tych kradzieży. Pieniądze na programy takie jak 500 Plus były już wtedy – oświadczył minister sprawiedliwości Zbigniew Ziobro.","– Najlepszym komentarzem odnośnie luki VAT za czasów PO są liczby. Liczby nie kłamią. Warto również sięgnąć do raportu NIK-u, przygotowanego przez ministra rządu Donalda Tuska, który nie pozostawił przecież suchej nitki, opisując nieskuteczność tamtego rządu w zakresie walki z narastającą luką VAT-owską – oświadczył minister sprawiedliwości proszony o komentarz na temat niedawnej wypowiedzi byłego premiera.  Dziennikarz prosząc ministra Ziobrę o komentarz zacytował wypowiedź Tuska, który powiedział, że zdaniem byłego szefa rządu „najlepszym dowodem na to, że rozpowszechnianie informacji o gigantycznej luce VAT za PO to propaganda jest fakt że prokuratura w tej sprawie nawet nikogo nie przesłuchała”. – Pan redaktor może sięgnąć do konkretnych liczb i sprawdzić, jak było za czasów Platformy i rządów Donalda Tuska i PO, a jak jest za rządów Prawa i Sprawiedliwości, kiedy premierem była pani Beata Szydło i kiedy premierem jest pan Mateusz Morawiecki. To zmiana o charakterze fundamentalnym – wskazał Zbigniew Ziobro. Minister Sprawiedliwości przypomniał też „o groteskowych nagranych rozmowach pana Grasia i innych osób znanych publicznie”. – Wykręcono ręce prokuraturze poprzez spowodowanie, że tego rodzaju postępowania dotyczące setek milionów wyprowadzanych pieniędzy trafiały do prokuratur rejonowych, nie były pod nadzorem, kończyły się w większości umorzeniami, a jeżeli już nawet trafiały do sądu to w dziewięciu na dziesięć spraw orzekano wyroki w zawieszeniu – wyjaśniał Zbigniew Ziobro, podkreślając niewielką uciążliwość takiego wyroku dla osób, które „ukradły miliony złotych”.  Za naszych czasów wprowadziliśmy zmiany organizacyjne, jeżeli chodzi o działanie organów finansowych. Wprowadziliśmy zmiany, jeżeli chodzi o prokuraturę, specjalnie została powołana prokuratura regionalna, która nadzoruje te śledztwa. Wszystkie zostały przejęte z prokuratur rejonowych i dzisiaj tych oskarżonych, podejrzanych oraz tymczasowo aresztowanych jest trzy, cztery razy więcej niż było to za czasów Platformy Obywatelskiej – wyliczał minister sprawiedliwości.  –  Wprowadziliśmy konfiskatę rozszerzoną. Rząd Donalda Tuska był ostatnim rządem w Unii Europejskiej, który nie chciał wprowadzić konfiskaty rozszerzonej, używanej właśnie po to, aby odbierać mafiom VAT-owskim te pieniądze. Dzięki temu odbieramy tych pieniędzy nieporównywalnie więcej – wyjaśniał Ziobro. – I wreszcie, co niezwykle ważne, zmieniliśmy prawo. Wtedy za tego rodzaju przestępstwa groziła z reguły kara do pięciu lat pozbawienia wolności; teraz grozi do 25 lat pozbawienia wolności. Jest różnica – ocenił szef resortu sprawiedliwości wskazując, że przy takim zagrożeniu przestępcy wolą przenosić działalność do krajów, w których „mniej ofensywnie walczy się z tego rodzaju przestępczością”.",,
"PiS: „szukamy głosów w Senacie”. Opozycja: „Jeśli ktoś przejdzie, to za pieniądze”","– Sezon polowań się nie skończył i jest prawdopodobne, że jeszcze przed 12 listopada i inauguracyjnym posiedzeniem Senatu PiS będzie miał w Senacie większość – ocenił w Polskim Radiu 24 poseł PSL Marek Sawicki. – Jeśli ktoś przejdzie, to przejdzie za pieniądze. Zostanie skorumpowany – powiedział gazecie.pl Bartłomiej Sienkiewicz z KO. – Szukamy głosów w Senacie, które będą zasypywały ostrą walkę polityczną – zadeklarowała Joanna Lichocka z PiS.","W Polskim Radiu 24 Lichocka powiedziała, że Prawo i Sprawiedliwość zamierza szukać w Senacie większości dla kandydatury Stanisława Karczewskiego na marszałka. – Chcemy i szukamy głosów w Senacie, które będą zasypywały ostrą walkę polityczną –  oświadczyła.  Z kolei Jacek Protasiewicz, który dostał się do Sejmu z listy PSL-Koalicji Polskiej w tej samej rozmowie ocenił, że na czele Senatu powinna stanąć osoba o wysokiej kulturze osobistej, która potrafi szukać porozumienia. To w jego opinii m.in. Jan Filip Libicki i były polityk PiS Michał Kamiński. W radiowej Jedynce Marek Sawicki z PSL został zapytany o słowa szefa KPRM Michała Dworczyka z PiS, że różnego rodzaju transfery polityczne nie są niczym nadzwyczajnym. Może się przecież tak zdarzyć, że PiS będzie miało większość w Senacie.  – Wszystko się może zdarzyć, jeśli chodzi o Senat - jest bardzo prawdopodobne, że jeszcze przed 12 listopada PiS będzie tam miał większość – ocenił Sawicki dodając, że Dworczyk jest jednym z nielicznych polityków, który naprawdę wie, co mówi.  Polityk PSL stwierdził, że ponieważ sezon polowań jeszcze się nie zakończył jest sobie w stanie wyobrazić, że akurat 12 listopada dwóch-trzech senatorów może mieć pilne badania lekarskie, problemy ze zdrowiem i nie pojawi się na inauguracyjnym posiedzeniu.  Sawicki zastrzegł przy tym, że to jest „gdybanie”. – Nie wiadomo z kim w tej chwili rozmawiają i kogo namawiają – dodał. Jak mówił, nie tylko ze słów Dworczyka wynika, ale też dwóch innych polityków PiS, że według ich wyliczeń jest w Senacie „50 na 50, więc opozycja musi mieć się na baczności”.",,
Prezydent Serbii dopuszcza uznanie niepodległości Kosowa. „Możemy znaleźć kompromis”,"Prezydent Serbii Aleksandar Vučić oświadczył, że Serbia mogłaby uznać niepodległość Kosowa, ale oczekuje czegoś w zamian – poinformowała włoska agencja ANSA. Uregulowanie wzajemnych stosunków jest jednym z warunków wejścia obu krajów do Unii Europejskiej, o co starają się zarówno Serbia, jak i Kosowo.","– Myślę, że jesteśmy w stanie znaleźć kompromis, ale nie możemy uznać niepodległości Kosowa bez otrzymania czegoś w zamian z drugiej strony – powiedział dla agencji ANSA Vučić, nie precyzując jednak, jakie ma oczekiwania wobec władz Kosowa.– Jestem przekonany, że z pomocą naszych przyjaciół w Europy i przy wsparciu Rosji, USA i Chin oraz innych krajów, jesteśmy w stanie znaleźć jakieś rozwiązanie – dodał. Serbia i jej dawna prowincja Kosowo w 2013 roku zobowiązały się do prowadzonego pod nadzorem Brukseli dialogu, którego celem jest poprawa relacji i rozwiązanie wszystkich spornych kwestii. Dotychczas nie osiągnięto jednak znaczących postępów. Część polityków obu stron wystąpiło z propozycją wymiany ziemi – Serbskiej Doliny Preszeva w zamian za północną część Kosovskiej Mitrovicy. Kilka dni temu prezydent Kosowa Hashim Thaci odrzucił jednak pomysł korekty granicy z Serbią.",,
„Pielgrzymka Zaufania przez Ziemię”. Spotkanie młodych Taizé w Rydze,"W środę rozpoczęło się w Rydze 39. Europejskie Spotkanie Młodych organizowane przez wspólnotę z Taize. Po raz pierwszy spotkanie organizowane jest tak daleko na północ i w miejscu, gdzie żyje wielu chrześcijan prawosławnych.","W 2016 r. Europejskie Spotkanie Młodych będzie trwało do 1 stycznia 2017 r. w stolicy Łotwy – Rydze – i okolicznych miejscowościach. Będzie to kolejny etap „Pielgrzymki Zaufania przez Ziemię”, zainicjowanej przez brata Rogera w latach 70. XX wieku. Na ryskim spotkaniu Polacy stanowią najliczniejszą grupę. Zarejestrowanych jest ponad 4 tys. młodych z Polski, z ok. 200 różnych miejscowości. Towarzyszy im 150 duszpasterzy.Specjalny listy do uczestników skierował prezydent Andrzej Duda. – Wierzę, że inicjatywy takie jak Europejskie Spotkanie Młodych nawiązywane wtedy przyjaźnie oraz doświadczenie ekumenicznej modlitwy łączącej chrześcijan różnych wyznań i narodowości pomagają budować świat bez wojen, terroryzmu, bezprawia i społecznej niesprawiedliwości – napisał prezydent RP, Andrzej Duda w liście skierowanym do uczestników 39. Europejskiego Spotkania Młodych w Rydze. Tysiące młodych Bracia ze wspólnoty szacują, że do Rygi przybyło ponad 10 tys. młodych ludzi z całej Europy i innych kontynentów. Przez pięć dni będą się modlić, spotykać i dzielić doświadczeniami. Wezmą też udział w wybranych przez siebie warsztatach poświęconych solidarności, sztuce, kulturze i historii.",,
Papież Franciszek zaapelował o ludzkie warunki w zakładach karnych,"Na zakończenie środowej audiencji papież Franciszek wyraził ubolewanie z powodu krwawych porachunków mafijnych, do których doszło w nocy z niedzieli na poniedziałek w Manaus w Brazylii. Podkreślił, że warunki życia więźniów powinny być godne człowieka.","– Wczoraj dotarły z Brazylii, dramatyczne wiadomości o masakrze w więzieniu w Manaus, gdzie gwałtowne starcia między rywalizującymi gangami spowodowały dziesiątki ofiar śmiertelnych. Pragnę wyrazić mój smutek i niepokój z powodu tego, co się wydarzyło – mówił Franciszek.   Papież odniósł się w ten sposób do buntu w więzieniu w Brazylii. 60 osób zginęło; część ciał przestępcy poćwiartowali.",,
"Wałęsa chce drugiego Nobla, Śmiszek zamyka homofobów, Schetyna marzy o skromnej władzy","W tym tygodniu Lech Wałęsa przekroczył już wszelkie ziemskie pojęcie. Grzegorz Schetyna marzył o skromnej władzy (dla siebie), Katarzyna Lubnauer o jedynce dla Nowoczesnej. Krzysztof Śmiszek ogłosił represje dla homofobów, a Paweł Rabiej nie chciał rozmawiać o karcie LGBT+ na radzie Warszawy.","Sobota. Skromne ośmiorniczki POZa nami kolejna sobota intensywnej kampanii wyborczej. Podczas inauguracji kampanii PO lider partii Grzegorz Schetyna rozmarzył się. Powiedział, że Koalicję Europejską łączy nie walka o stołki w Brukseli ale „marzenie o silnej, pięknej i wolnej Polsce, w której władza jest skromna i służy obywatelom”. Jak skromnie sprawowała władzę PO Polacy doskonale pamiętają. Symbolem tej skromności władzy stały się ośmiorniczki zjadane na postnych wieczerzach z rachunkami w wysokości ówczesnej minimalnej pensji. Prezes PiS Jarosław Kaczyński mówił w Wieluniu, że „trzeba bronić polskiej rodziny z pełną determinacją, a nawet zaciekłością” przed „zagrożeniem wcale nie tylko dla Polski, dla całej Europy, ale dla całej tej cywilizacji, która została stworzona w oparciu o chrześcijaństwo”… Poniedziałek. Wałęsa i obce cywilizacjeNiebezpieczeństw, które czyhają na Polaków i w najbliższej przyszłości jest zresztą więcej. Jak nie Śmiszek, to obca cywilizacja. Na tym kierunku działa ostatnio Lech Wałęsa, który obwieścił podczas spotkania w Krośnie: – Na innych galaktykach są (cywilizacje) na trzy razy wyższym poziomie rozwoju intelektualnego. My jesteśmy najniżej (…) oni nam przeszkodzą, przetną na pół, Ziemia się zwinie, wszystkich nas zgniecie – wieszczył Lech Wałęsa. Czy były prezydent myśli o drugiej Nagrodzie Nobla, tym razem w dziedzinie literatury, za twórczość SF? Wydawcy już zacierają ręce z myślą o jego książce o spotkaniach z kosmitami. Zapowiada się światowy bestseller. – Jesteście bohaterami i to niezwykłymi, bo bez broni w ręku, którzy nie walczyli, ale pokazywali, że świat może być dobry, inny  – mówił prezydent Andrzej Duda podczas uroczystości wręczenia Orderów Odrodzenia Polski Polakom ratującym Żydów podczas II wojny światowej. Narodowy Dzień Pamięci Polaków ratujących Żydów pod okupacją niemiecką to święto zainicjowane w 2017 roku przez obecnego prezydenta RP, obchodzone 24 marca. Koalicja Europejska nie satysfakcjonuje tworzących ją polityków. Żadnego z miejsc pierwszych nie mają Nowoczesna i Zieloni.  – Oczywiście nie, nie jesteśmy zachwyceni –  mówiła w Polsat News liderka Nowoczesnej Katarzyn Lubnauer. I dodała złowróżbnie: – Myślę, że niezachwyconych będzie zdecydowanie więcej, nie tylko w Nowoczesnej, ale również w innych partiach. Wtorek. ACTA2 głosami PO – Widzę, w jaki sposób Schetyna złapał za mordę resztę osób i zrobił to w imię własnego interesu  – ogłosiła we wtorek wiosenna posłanka Joanna Scheuring-Wielgus.  – Nie widzę, by KE przekładała się na sukces, który się nam zdarzy w maju lub na jesieni (…) Dlaczego uważam, że jest katastrofa.Katastrofę PO i Koalicji Europejskiej tego dnia przeczuwał też zastępca redaktora naczelnego Gazety Wyborczej Jarosław Kurski: – Absolutnie jestem przekonany, że jeżeli my przerżniemy, to się nie odbudujemy przez lata (…) Przez osiemnaście, dwadzieścia cztery. Okazało się, że nawet Jarosław Kurski nie wierzy w sukces wyborczy opozycji: „(…) matematycznie my przegramy w Sejmie (…) PiS wygra te wybory”.  – Nasi seniorzy, nasi emeryci, nasze mamy, babcie, dziadkowie i ojcowie są powiernikami naszej tradycji, oni przekazali nam całą wiedzę, to jest też ta miłość, którą nas obdarowali –  mówił premier Mateusz Morawiecki komentując przyjęcie przez Radę Ministrów projektu programu Emerytura plus. Program zapewni seniorom już w maju tzw. trzynastą emeryturę w wysokości 1100  zł.Głosami m. in. siedmiu europosłów PO, Parlament Europejski przyjął unijną dyrektywę o prawach autorskich, określaną przez jej krytyków jako ACTA2. Przeciwnicy tej regulacji twierdzą, że zmierza ona wprost do cenzury w internecie. Wiele w tej kwestii będzie zależeć od kształtu europarlamentu, który wyłoni się po majowych wyborach… Środa. Janusz biznesuCzy znajdzie się w nim miejsce dla kandydatów z list Kornela Morawieckiego? Marszałek senior zapowiedział start „Wolnych i Solidarnych” z komitetem „Jedność Narodu” Romualda Starosielca. – Jeśli uda się zebrać odpowiednią liczbę głosów poparcia, wystartuję z okręgu dolnośląsko-opolskiego –  zapowiedział Kornel Morawiecki. W tym samym okręgu startuje z jedynki Krzysztof Śmiszek, partner Roberta Biedronia, co wzbudza niepokój wielu wyborców, którzy zarzucają Wiośnie nepotyzm. Wszak nie było jeszcze takiej sytuacji by partnerzy, tej samej czy różnej płci startowali z pierwszych miejsc na listach partyjnych – a w Wiośnie jest to możliwe (Biedroń ma jedynkę w Warszawie). Jedynkę w innym okręgu ma także Sylwia Spurek partnerka Marcina Anaszewicza, wiceszefa partii. Do tego wszystkiego były szef i polityczny autorytet Roberta Biedronia ma kłopoty. Do sądu trafił akt oskarżenia przeciwko Januszowi P. Były polityk i biznesmen odpowie za uchylenie się od zapłaty ok. 1 mln zł podatku. Czwartek. Rabiej ucieka z sesji rady miejskiejDwa miliony złotych ma przeznaczyć Warszawa na szkolenia medialne dla urzędników, ale na razie najlepszym rozwiązaniem jest ucieczka. Na sesji rady miejskiej miała być dyskusja o deklaracji LGBT+, ale bez udziału prezydenta Trzaskowskiego. Nie było też jego zastępcy Pawła Rabieja, który sesję opuścił. Co prawda Rada Warszawy głosami radnych PO-KO kartę LBGT+ poparła, ale bez informacji o kosztach jej realizacji. Ponieważ nie określono środków nie wiemy zatem, czy deklaracja LGBT+ pozostanie kolejną nic nie znaczącą obietnicą PO, czy też na jej realizację pójdzie cały budżet miasta. Piątek. Zniżki dla kolegówNa deklaracji LGBT+ nie kończą się problemy władz stolicy. Sebastian Kaleta z PiS przestawił portalowi tvp.info swoje plany: – Na początku przyszłego tygodnia złożę zawiadomienie do prokuratury w zakresie działania na rzecz szkody spółki z art. 296 Kodeksu karnego. Radnemu Kalecie chodzi o sięgające 80 proc. zniżek na reklamy na autobusach miejskich w Warszawie z których skorzystali kandydaci Koalicji Obywatelskiej w czasie kampanii wyborczej.",,
Amerykański generał w Warszawie: Wojna z Chinami jest prawdopodobna,"– Sądzę, że w ciągu 15 lat, to nie jest nieuniknione, ale prawdopodobieństwo jest bardzo wysokie, będziemy w stanie wojny z Chinami – oświadczył amerykański generał Ben Hodges. Były dowódca wojsk USA w Europie wskazywał, że kraje europejskie muszą wzmóc wysiłki w celu zabezpieczenia się przed odradzającą się Rosją.","– Stany Zjednoczone potrzebują bardzo silnego filara europejskiego – mówił gen. broni w stanie spoczynku Ben Hodges podczas Warszawskiego Forum Bezpieczeństwa, w którym uczestniczyli eksperci wojskowi z krajów naszego regionu.– Stany Zjednoczone nie mają możliwości wykonania wszystkiego, co konieczne w Europie i na Pacyfiku wobec chińskiego zagrożenia – wyjaśniał Hodges, wyliczając objawy rosnącego napięcia na Dalekim Wschodzie.W tym kontekście przypomniał niedawny incydent na Morzu Południowochińskim, gdy chiński niszczyciel Langzhou wykonując agresywne manewry podpłynął na niespełna 30 jardów (ok. 25 m) do amerykańskiego niszczyciela USS Decatur. Sytuacja była tym groźniejsza, że okręty wykonywały rejsy operacyjne, dysponując w związku z tym pełnym uzbrojeniem (rakiety manewrujące, przeciwlotnicze i przeciwokrętowe, rakietotorpedy i torpedy oraz amunicja artyleryjska).",,
Sellin: Celem nakręcania afery w NBP wejście do strefy euro,"Nakręcanie afery w NBP przez opozycję może nie być przypadkowe i prowadzić do rezygnacji ze złotówki i szybkiego wejścia do strefy euro – ocenił w sobotę wiceminister kultury Jarosław Sellin. Jak ocenił rzecznik prezydenta Błażej Spychalski, „to bardzo ciekawy wątek”.","Wiceminister kultury Jarosław Sellin w sobotę w radiowej Trójce przypomniał, że „Prawo i Sprawiedliwość jest tym środowiskiem politycznym, które pierwsze zaproponowało i skutecznie przeprowadziło jawność zarobków szeroko rozumianej władzy”. – Przypomnę, że kiedy w latach 2001-2005 rządziło SLD, to właśnie Prawo i Sprawiedliwość zaproponowało jawność zarobków parlamentarzystów i oświadczenia majątkowe, potem to zostało rozszerzone na kolejne grupy zawodowe. Uważamy, że w sferze szeroko rozumianej władzy publicznej, a tak również można rozumieć Narodowy Bank Polski, (…) ta jawność powinna być oczywista – podkreślił. – Dlatego będziemy składać wniosek, który po pierwsze ujawni wynagrodzenia nie tylko obecnego kierownictwa, ale i poprzednich, żeby mieć jakąś skalę porównawczą, a także wskaże pewną, przyzwoitą górną granicę możliwości zarobków w tej instytucji. Oczywiście to musi się mieścić w granicach rozsądku, ponieważ to jednak bank, on musi być też porównywany z innymi bankami, choć jest to oczywiście bank państwowy – dodał. Sellin odniósł się także do wcześniejszych zapowiedzi polityków PiS, że mogą poprzeć projekt PO nt. jawności zarobków w NBP. – Dalej uważamy, że projekt zmierzający do upublicznienia tych informacji został złożony, ale on jest mniej pełny niż nasz. Nasz projekt ma też wyznaczyć górną granicę możliwości zarobków w Narodowym Banku Polskim – podkreślił. Do wypowiedzi Sellina odniósł się rzecznik prezydenta Błażej Spychalski. Jak ocenił, nakręcanie afery w Narodowym Banku Polskim jako element walki z polską złotówką to „bardzo ciekawy wątek i trzeba o nim pamiętać”. – To wy mówiliście o szybkim wprowadzaniu euro – zwrócił się do polityków PO. Spychalski podkreślił także, że w debacie „ucieka to, co najważniejsze, czyli rola Narodowego Banku Polskiego w polskim systemie prawnym i gospodarczym”. – Narodowy Bank Polski świetnie wywiązuje się ze swojej roli, jeśli chodzi o nadzór nad bezpieczeństwem systemu bankowego w tym sensie gotówkowym, złotówkowym. (…) Proszę pamiętać, że NBP także dba o poziom inflacji w Polsce – podkreślił. Jak przypomniał rzecznik prezydenta, Andrzej Duda powiedział, że nie widzi przeciwskazań przeciwko ujawnieniu zarobków w NBP. – Narodowy Bank Polski z całą pewnością jest w jakimś sensie konstytucyjnie absolutnie niezależny, ale jest elementem władzy publicznej i jako jej element powinna być jawność zarobków w Narodowym Banku Polskim – powiedział Spychalski. Pytany, czy prezydent podpisze ustawę o ujawnieniu zarobków w NBP, przypomniał, że przed nami dyskusja o trzech różnych projektach ustawy i cały proces legislacyjny. – Pewnie zgodnie z praktyką sejmową na komisji zostanie wypracowany jeden wspólny projekt. Jeśli mamy kilka propozycji, to wypracowujemy wspólny projekt, to normalne i naturalne. Poczekajmy, aż ustawa uchwalona przez parlament trafi na biurko pana prezydenta – dodał. Pod koniec grudnia ub. r. „Gazeta Wyborcza” napisała o dwóch współpracownicach prezesa NBP Adama Glapińskiego – szefowej departamentu komunikacji i promocji Martynie Wojciechowskiej i dyrektorce gabinetu prezesa Kamili Sukiennik. Gazeta podała, że zarobki Wojciechowskiej wynoszą około 65 tys. zł, „wraz z premiami, dodatkowymi dochodami i bonusami”, czemu bank zaprzeczył. Projekt ustawy dotyczącej ujawnienia pensji w NBP wniosła prócz PiS także PO. Zakłada on zobowiązanie prezesa NBP, członków zarządu i osób na kierowniczych stanowiskach w NBP do składania jawnych oświadczeń majątkowych. W czwartek złożenie swojego projektu ustawy zapowiedzieli posłowie Kukiz'15. Ma on zmierzać do odebrania prezesowi i zarządowi NBP kompetencji do kształtowania wynagrodzeń pracowników tego banku i przekazanie ich Sejmowi. Wynagrodzenia w NBP miałyby być – po przedstawieniu propozycji przez prezesa banku – ustalane w zarządzeniu marszałka Sejmu, poprzedzonym publiczną debatą i decyzją Sejmu.",,
Kongres Lewicy to tylko wielkie show,"– Kongres Lewicy jest przygotowywany jako wielkie show, gdzie wielkie głowy lewicy, niekoniecznie mądre, zabiorą głos. A jeśli chodzi o samą lewicę, to ja czekam na jakąś deklarację programową, jakieś treści lub chociażby nowe twarze, które dają gwarancję, że mają jakieś pomysły – tak prof. Magdalena Środa, filozofka i etyczka, komentowała w TVP Info kondycję polskiej lewicy.",,,
Po spotkaniu w Wersalu: cztery największe kraje chcą UE różnych prędkości,"Przywódcy Francji, Niemiec, Włoch i Hiszpanii na szczycie w Wersalu pod Paryżem opowiedzieli się w poniedziałek za Unią Europejską różnych prędkości. Ma to pozwalać pewnym krajom członkowskim na szybszą integrację w wybranych dziedzinach.","– Jedność nie oznacza jednolitości – powiedział gospodarz spotkania, prezydent Francji Francois Hollande, który w wersalskim pałacu przyjął kanclerz Niemiec Angelę Merkel oraz premierów Hiszpanii i Włoch, Mariano Rajoya i Paolo Gentiloniego, by dyskutować o przyszłości UE.– Dlatego opowiadam się za tym, by zaistniały nowe formy współpracy, za nowymi projektami, co określamy jako zróżnicowaną współpracę – dodał Hollande przed roboczą kolacją. Jako przykłady ściślejszej integracji grupy krajów wymienił obronność, strefę euro, harmonizację podatkową i socjalną, kulturę i sprawy młodzieży.– Chodzi o to, by iść szybciej i mocniej w gronie niektórych krajów, nie wykluczając innych, ale tak, by inni nie mogli się temu przeciwstawić – tłumaczył prezydent Francji. – Musimy odważyć się na to, by niektóre kraje szły do przodu, jeżeli nie wszyscy będą chcieli brać udział – powiedziała Merkel.Ekonomiczny dobrobyt– Musimy być Unią, która nie tylko obiecuje, lecz także rzeczywiście zapewnia ludziom ekonomiczny dobrobyt, miejsca pracy, bezpieczeństwo socjalne – zaznaczyła szefowa niemieckiego rządu.Jej zdaniem, „Europa różnych prędkości jest koniecznością, w przeciwnym razie dojdzie do zastoju”. Merkel wymieniła obronę jako dziedzinę wymagającą reformy. Pozytywnie oceniła poniedziałkową decyzję ministrów obrony i spraw zagranicznych o utworzeniu wspólnego dowództwa dla misji zagranicznych.Z prezydentem Francji i kanclerz Niemiec w sprawie UE wielu prędkości zgodzili się premierzy Włoch i Hiszpanii. Gentiloni opowiedział się za „bardziej zintegrowaną Unią Europejską”, wyposażoną w „różne poziomy integracji”. Rajoy z kolei wskazał, że „Hiszpania jest gotowa iść dalej w integracji razem z tymi, którzy zechcą pójść w jej ślady”.Spotkanie w Wersalu na zaproszenie Hollande'a poświęcone było przygotowaniom do dwóch szczytów UE, które odbędą się w tym miesiącu: w tym tygodniu w Brukseli i 25 marca w Rzymie, gdzie w 60. rocznicę podpisania Traktatów Rzymskich z 1957 r. zbiorą się unijni liderzy. Mają tam nakreślić wizję przyszłości integracji europejskiej po Brexicie.",,
„Słupy” pomogły oszustom wyłudzić z UE ponad 80 mln zł,"Policjanci CBŚP zatrzymali siedem osób, które zarejestrowały na siebie firmy, za pomocą których gang oszustów wyłudził ponad 80 mln zł z unijnych pożyczek. Wiadomo, że w przekręcie wykorzystano 100 firm, kontrolowanych przez organizatorów nielegalnej operacji. W sumie w sprawie zarzuty usłyszały już 43 osoby, a śledczym z Prokuratury Regionalnej w Poznaniu udało się zabezpieczyć majątki przestępców o wartości ponad 23 mln zł.","W połowie tygodnia policjanci poznańskiego CBŚP pod nadzorem Prokuratury Regionalnej w Poznaniu dokonali kolejnych zatrzymań w śledztwie dotyczącym wyłudzeń ogromnych kwot ze środków Unii Europejskiej. W ręce śledczych wpadło siedem osób, które w strukturach grupy pełniły rolę tzw. słupów. To właśnie na te osoby zarejestrowano firmy, użyte do całej operacji. Do zatrzymań doszło w województwach: mazowieckim, podlaskim, świętokrzyskim i wielkopolskim.Na trop oszustwa, śledczy wpadli we wrześniu 2018 r. Z informacji operacyjnych wynikało, że biznesmenów z Warszawy i Poznania od roku zajmuje się wyłudzaniem unijnych pieniędzy na ogromną skalę. Wykorzystując sieć firm, założonych lub kupionych specjalnie na potrzeby przekrętu, brali pożyczki z UE, które miały być oficjalnie przeznaczone na zakup specjalistycznego sprzętu elektronicznego, głównie ekranów. Wiadomo, że dla uwiarygodnienia nielegalnej operacji grupa wyłudziła wcześniej wspomniane urządzenia o wartości kilku milionów złotych. Śledczy nie chcą jednak ujawnić na czym dokładniej polegał mechanizm całego oszustwa. W każdym w razie, w postępowaniu prowadzonym przez poznańską Prokuraturę Regionalną odkryto, że aż 130 pożyczek dla 100 firm było fikcyjnych.  Obława na wielką skalę Pierwsze uderzenie w gang miało miejsce w grudniu 2018 r. Wtedy to ponad 300 funkcjonariuszy przeszukało ok. 140 obiektów na terenie całej Polski, zatrzymując 22 osoby zamieszane w przekręty. Za kraty trafili wtedy także liderzy grupy.W grudniu szacowano, że łupem oszustów padło ponad 68 mln zł. Wtedy udało się skonfiskować ledwie 1,5 mln zł zagarniętego majątku. Wśród zabezpieczonego mienia znalazły się luksusowe samochody, pieniądze i pieniądze na kontach bankowych.",,
"„Wyznawajcie swoją religię, ale dostosujcie się do europejskich wzorców. Inaczej, do widzenia!”","– Europa musi zrozumieć, że jeśli chce zachować swoją tożsamość, musi postawić pewne wymagania społecznościom imigracyjnym.   To nie jest sprawa poprawności politycznej, ale warunek kulturowego przetrwania.  Europa musi bronić swoich korzeni.  Trzeba powiedzieć tym, którzy korzystają z europejskich praw:  bądźcie inni, wyznawajcie swoją religię, ale musicie dostosować się do europejskich wzorców. Inaczej, do widzenia!  – tak Andrzej Barcikowski, były szef ABW komentował w „Po przecinku” w TVP Info, wydarzenia we Francji.","Tuż po godzinie 17 w piątek antyterroryści przypuścili atak na drukarnię ulotek reklamowych w Dammartin-en-Goele. Przebywali tam dwaj bracia podejrzani o zamach na redakcję „Charlie Hebdo”. Jak informuje AFP  Said i Cherif Kouachi wyszli na zewnątrz i zaczęli strzelać do funkcjonariuszy sił specjalnych. Jeden policjant został ranny. Udało się uwolnić zakładnika przetrzymywanego w drukarni.     Sukcesem zakończył się także szturm na sklep koszerny w Paryżu. Terrorysta, który wziął kilkoro zakładników, został zabity.  Jednocześnie policji udało się uwolnić zakładników.   W programie „Po przecinku” o rosnącym zagrożeniu islamskim radykalizmem dyskutowali: były eurodeputowany Paweł Kowal (Polska Razem) oraz Andrzej Barcikowski, były szef ABW.   „Nie zakładajmy sobie sami kagańca” – Ta debata, która się dzisiaj toczy, ma także kontekst kulturowy.   Nie chodzi o to, byśmy powiedzieli, że imigranci są źli, albo żebyśmy zrezygnowali ze strefy Schengen. Nie zakładajmy sobie sami kagańca – apelował Paweł Kowal. Zdaniem Barcikowskiego „musimy być dumni z kultury europejskiej, która ma swoje greckie, rzymskie i chrześcijańskie korzenie”. –  Europejska kultura jest chrześcijańska i nie wahajmy się tego powiedzieć  – mówił były szef ABW. Multikulturowość, ale rozsądna Kowal zwrócił uwagę, że Europa powinna ostrożniej podchodzi do kwestii multikulturowości. – Jest ona dobra pod warunkiem, że nie niszczy się tożsamości żadnej z kultur, które biorą udział w tej grze.  Grupy wykluczonych są podatne na radykalizm – ostrzegał. Barcikowski ostrzegał, że są powody, aby „przemyśliwać, w jaki sposób przeciwdziałać zagrożeniu”.  – Europa musi zrozumieć, że jeśli chce zachować swoją tożsamość, musi postawić pewne wymagania społecznościom imigracyjnym. To nie jest sprawa poprawności politycznej, ale warunek kulturowego przetrwania.  Nie bądźmy tacy rozmemłani kulturowo, bo  w tym zderzeniu cywilizacji, mamy przeciwników świadomych swojej wartości.  Europa musi bronić swoich korzeni. Trzeba powiedzieć tym, którzy korzystają z europejskich praw: bądźcie inni, wyznawajcie swoją religię, ale musicie dostosować się do europejskich wzorców. Inaczej, do widzenia! – tak Andrzej Barcikowski, były szef ABW komentował w „Po przecinku” w TVP Info, wydarzenia we Francji.  Zobacz cały program „Po przecinku”",,
Szturm imigrantów w Calais. Chcieli się dostać do Wielkiej Brytanii,"Francuska policja użyła gazu łzawiącego, aby powstrzymać kilkuset imigrantów, którzy chcieli się wedrzeć na ciężarówki jadące do Wielkiej Brytanii. Zatrzymani pochodzą z Bliskiego Wschodu i Afryki.","Policjanci przeszukali następnie pojazdy, aby sprawdzić, czy nikt się w nich nie ukrył. Drogi dojazdowe do portu były zablokowane przez godzinę. Był to drugi taki incydent w ostatnim tygodniu. Przybywający do Francji imigranci kierują się do Calais, gdzie znajduje się przeprawa promowa i tunel do Wielkiej Brytanii. Mają nadzieję, że łatwiej znajdą tam pracę. Wśród koczujących pod miastem imigrantów działają gangi, które przemycają uchodźców na promy. Często dochodzi do bójek między przemytnikami. Rządy Francji i Wielkiej Brytanii zawarły we wrześniu porozumienie o wzmocnieniu kontroli granicznej w Calais.",,
Europoseł PO krytykuje Tuska:  uważam to za dyplomatyczny błąd,– Położenie na jednej płaszczyźnie Rosji i Stanów Zjednoczonych uważam za dyplomatyczny błąd – w ten sposób europoseł PO Jacek Saryusz-Wolski na antenie jednej ze stacji komercyjnych odniósł się do ostatniego listu Donalda Tuska do przywódców krajów członkowskich Unii Europejskiej.,"Saryusz-Wolski stwierdził, że „Ameryka jest tym krajem, który na naszą prośbę ma dziś wojska w naszym kraju i który w razie czego będzie nas bronił jako członka NATO. Rosja jest tym krajem, z którego strony obawiamy się inwazji. W związku z czym położenie na jednej płaszczyźnie i Rosji, i Stanów Zjednoczonych uważam za dyplomatyczny błąd”. „Fala antyamerykanizmu jest niebezpieczna”                                                                                                 Według europosła PO fala antyamerykanizmu, która przechodzi przez Europę, jest niebezpieczna. – Wtrącanie się w sprawy amerykańskie grozi rewanżem, a tego byśmy sobie nie życzyli. Owszem, Stany Zjednoczone to nasz najwierniejszy sojusznik, ale stawianie USA, Chin i Rosji w jednej płaszczyźnie jest niedobre – stwierdził Saryusz-Wolski. „Porozumienie między Warszawą a Tuskiem”                                                           Eurodeputowany zażartował, że „brak poparcia Warszawy dla Tuska… zwiększa jego szanse na drugą kadencję w Radzie Europejskiej (…). Uważam, że jest ciche porozumienie między Warszawą a Donaldem Tuskiem, mówię to z przymrużeniem oka”. „Merkel to najlepszy kanclerz”                                                           Saryusz-Wolski odniósł się również do wizyty Angeli Merkel w Polsce. – Kanclerz Angela Merkel jest najlepszym kanclerzem, jakiego Polska może mieć w Niemczech. Znam osobiście Martina Schulza i jego niekoniecznie najlepsze dla Polski odruchy. Tak to powiem, dyplomatycznie.                                                          – Ta wizyta powinna skonsolidować nas w sprawach fundamentalnych, a więc bezpieczeństwa (…). Oczekuję po tej wizycie, że polska-niemiecka relacja ulegnie wzmocnieniu (…). Rosja gra wyraźnie na upadek kanclerz Merkel, Niemcy są pod krytyką USA, jest niepewne otoczenie europejskie. W imię interesów obu stron potrzebna jest konsolidacja tych relacji Berlina i Warszawy – powiedział europoseł PO.",,
„Nie podważać aktu NATO-Rosja”. Kanclerz Merkel ostudziła nieco prezydenta Dudę,"Podczas poniedziałkowego spotkania z zagranicznymi dziennikarzami kanclerz Niemiec poruszyła wiele ważnych kwestii, między innymi dotyczących imigrantów i Ukrainy. Zdradziła także treść piątkowej rozmowy z prezydentem Polski Andrzejem Dudą – skrytykowała jego postulaty, by w Europie Wschodniej rozmieścić stałe siły NATO.","Zawarta w 1997 roku umowa zawarta między przedstawicielami Paktu Północnoatlantyckiego i Rosji zakłada, że NATO nie będzie rozmieszczać na wschodzie znaczących sił. Wobec agresywnej polityki prowadzonej w ostatnich miesiącach przez Kreml prezydent Andrzej Duda zaapelował, by bazy – także Polsce – jednak powstały.– Powiedziałam polskiemu prezydentowi, że moim zdaniem, nie powinno się podważać aktu NATO-Rosja, tylko przede wszystkim realizować ustalenia z ostatniego szczytu NATO w Walii. Byliśmy zgodni, że muszą one zostać wprowadzone w życie – powiedziała Angela Merkel.Potrzebne siły natychmiastowego reagowania Podczas ubiegłorocznego szczytu w Walii ustalono między innymi utworzenie sił natychmiastowego reagowania gotowych do obrony wschodnich krajów Paktu oraz rozbudowę natowskiej infrastruktury na wschodzie. Kanclerz Niemiec zaznaczyła również, że będzie rozmawiała z polskimi władzami w sprawie „sprawiedliwego” rozdzielania uchodźców w Europie. Przekonywała, że Europa musi się wykazać większą „dynamiką”, zaś kraje muszą dzielić się odpowiedzialnością za azylantów.Schengen zagrożone– Jeśli Unia Europejska nie porozumie się co do sprawiedliwego rozdziału uchodźców, zakwestionowane zostanie istnienie strefy Schengen, pozwalającej na swobodne przemieszczanie się na terytorium Wspólnoty – oceniła szefowa niemieckiego rządu. – Jeśli nie uda nam się sprawiedliwie rozdzielić uchodźców, wtedy oczywiście pojawi się kwestia (przyszłości) Schengen. A tego nie chcemy – przekonywała. Merkel skrytykowała również kraje, między innymi Węgry, które chcą wprowadzić kryterium religijne przy decyzjach o przyjmowaniu uchodźców. – Nasz system wartości opiera się na godności każdej ludzkiej jednostki – podkreśliła.Argumenty do niej nie trafiają– Martwi mnie, gdy słyszę argumenty: muzułmanów nie chcemy, bo jesteśmy krajem chrześcijańskim. A jutro ktoś może powiedzieć: nie chcemy chrześcijan, albo: chcemy tylko (azylantów) areligijnych. Tak być nie może. Nie mam zrozumienia dla takiego stanowiska. Musimy o tym w Europie rozmawiać – dodała kanclerz.Szefowa niemieckiego rządu zapewniła, że rozumie, iż kraje Europy Środkowej i Wschodniej mają niższy poziom życia niż Zachód i nie stać ich by w odpowiednim stopniu przyjmować imigrantów.  – Nie chcemy ich nadmiernie obciążać. Ale gdy ktoś mówi, że nie bierze udziału (w rozwiązaniu problemu), to nie możemy się na to zgodzić – wyjaśniła Merkel.",,
Ambasador Rosji w Polsce wezwany pilnie do MSZ,"Ambasador Rosji w Polsce Siergiej Andriejew został wezwany pilnie do MSZ. Sprawa ma  związek z ostatnimi wypowiedziami prezydenta Rosji Władimira Putina. – W trakcie rozmowy przekazano w imieniu polskich władz stanowczy sprzeciw wobec insynuacji historycznych, których dopuścili się kilkukrotnie w ciągu ostatnich dni przedstawiciele najwyższych władz Federacji Rosyjskiej, w tym, w szczególności, prezydent Władimir Putin, jak również przewodniczący Dumy Państwowej Wiaczesław Wołodin – powiedział wiceminister spraw zagranicznych Marcin Przydacz.","– Ostatnie twierdzenia najwyższych przedstawicieli władz rosyjskich pokazują, że do rosyjskiej wyobraźni historycznej świadomie i agresywnie próbuje wprowadzać się stalinowską narrację dziejową. Te bazujące na propagandzie totalitarnego państwa twierdzenia stoją w rażącej sprzeczności ze zobowiązaniami międzynarodowymi Federacji Rosyjskiej, a także są szyderstwem z milionów ofiar stalinowskiego totalitaryzmu, którego ofiarą był też naród rosyjski – ocenił wiceszef MSZ.  Przydacz stwierdził, że tego rodzaju próby zakłamywania historii są najlepszym dowodem, że nadal bardzo potrzebne są międzynarodowe działania mające na celu jednoznaczne potępienie nie tylko nazistowskiego, ale i sowieckiego totalitaryzmu. – Konieczne jest najwyraźniej przepracowanie przez władze na Kremlu faktu porażki projektu sowieckiego – zaznaczył.  Resort spraw zagranicznych podkreślił w komuniakcie, że strona polska zwróciła uwagę, iż władze rosyjskie nie tylko nadal negują oczywistą z punktu widzenia prawa międzynarodowego zbrodnię agresji na Polskę we wrześniu 1939 r. – w momencie, gdy armia polska nadal prowadziła walkę z wojskami niemieckimi, a rząd polski przebywał na terytorium kraju - ale zaprzeczają również brutalnej okupacji ponad połowy jej terytorium. Rosyjski prezydent wypowiadał się na temat II wojny światowej na spotkaniu z przywódcami Eurazjatyckiej Unii Gospodarczej w Petersburgu. Odczytywał tam dokumenty dotyczące wydarzeń z lat 1938-1939, kładąc szczególny nacisk na układ monachijski i zgodę europejskich mocarstw na zajęcie przez Niemcy hitlerowskie części Czechosłowacji.  Putin odczytywał m.in. dokumenty mające świadczyć o kontaktach przedstawicieli ówczesnych władz polskich z przedstawicielami III Rzeszy. Oznajmił, że ludzie, którzy prowadzili takie rozmowy, „wystawili swój naród, naród polski, pod (uderzenie) niemieckiej machiny wojennej” i „przyczynili się do tego, że rozpoczęła się II wojna światowa”.  Odnosząc się do 17 września 1939 roku, Putin zauważył, że w rejonie Lwowa armia polska broniła się jeszcze, gdy wkroczyła Armia Czerwona. Wyraził przy tym przekonanie, że wkroczenie oddziałów Armii Czerwonej ""w znacznej mierze uratowało życie dużej liczby ludności miejscowej, przede wszystkim żydowskiej"", gdyż później ludność ta zostałaby zgładzona przez hitlerowców.  Oznajmił, że Armia Czerwona weszła do Brześcia „dopiero po tym, jak te terytoria zostały zajęte przez wojska niemieckie”. Armia Czerwona – przekonywał – nie walczyła tam z Polakami. Putin powiedział, że „w tym czasie polski rząd utracił kontrolę nad krajem” i „nie było z kim prowadzić rozmów”. – Niczego Polsce Związek Radziecki w istocie nie odbierał – dodał, odnosząc się do zajęcia Brześcia.",,
Pożar XIV-wiecznego kościoła w Gdańsku,Strażacy ugasili pożar XIV-wiecznego kościoła św. Piotra i Pawła w Gdańsku. Spaleniu uległa konstrukcja dachowa o łącznej powierzchni ok. 200 metrów kwadratowych. Trwają prace rozbiórkowe oraz szczegółowe przeglądanie tej części dachu. Na miejscu pracowało 28 zastępów straży pożarnej. Przyczyny pożaru są nieznane.,"– Ogień się już nie rozprzestrzenia – poinformował st. bryg. Marian Hinca, rzecznik prasowy pomorskiego komendanta wojewódzkiego Państwowej Straży Pożarnej.Dodał, że żadne z dzieł sztuki, znajdujących się we wnętrzu kościoła, nie uległo zniszczeniu. Zostały one przeniesione do nawy głównej. Także ołtarz główny został zabezpieczony przez strażaków.W akcji gaśniczej brało udział 28 zastępów straży pożarnej, łącznie ponad 80 strażaków. Trwa ustalanie przyczyn wybuchu pożaru.Lokalne media wśród możliwych przyczyn pożaru wymieniają zwarcie instalacji elektrycznej.",,
W ostatnich latach z Grecji wyemigrowało 360 tys. osób,"Od 2010 roku 360 tys. Greków wyemigrowało z ojczyzny – informuje w niedzielę gazeta „Kathimerini”. Grecki ośrodek KEPE, którego wyniki badań publikuje w niedzielę ateński dziennik, jako główne powody podaje niskie płace oraz wysokie bezrobocie.","Według KEPE w ciągu dziewięciu lat z Grecji wyemigrowało ok. 18 tys. młodych lekarzy. Wśród opuszczających kraj na Półwyspie Peloponeskim są też tysiące młodych inżynierów oraz innych wysoko wykwalifikowanych pracowników. Większość z nich mieszka obecnie w Wielkiej Brytanii, Niemczech oraz państwach Zatoki Perskiej.Problemem w Grecji jest również starzejące się społeczeństwo. Eksperci ostrzegają, że jeśli obecny trend utrzyma się, to za 50 lat populacja liczącej obecnie 10,8 mln mieszkańców Grecji zmniejszy się o połowę.20 sierpnia Grecja zakończyła trzeci program pomocowy Komisji Europejskiej, Europejskiego Banku Centralnego i Międzynarodowego Funduszu Walutowego. Łącznie w ciągu ośmiu lat w ramach wszystkich trzech programów ratunkowych kraj otrzymał kredyty opiewające na 288,7 mld euro.",,
Były premier Katalonii i jego ministrowie ostatecznie oskarżeni o rebelię,"Były premier Katalonii Carles Puigdemont oraz czterej jego ministrowie, ukrywający się od 2017 roku poza Hiszpanią, zostali w czwartek oskarżeni przez Sąd Najwyższy w Madrycie o rebelię w związku z referendum niepodległościowym, które zorganizowali swoim regionie.","To ostateczny werdykt hiszpańskiego wymiaru sprawiedliwości wobec katalońskich separatystów, a czwartkowe orzeczenie Sądu Najwyższego kończy procedurę odwołań adwokatów separatystycznych polityków z Katalonii. Pod koniec października 2017 roku wyjechali oni z Hiszpanii w obawie przed aresztowaniem.Jak powiedział sędzia Javier Zaragoza, decyzja SN utrzymuje w mocy orzeczenie sądu z lipca 2018 roku, w którym Puigdemont i byli ministrowie zostali oskarżeni o rebelię, ponieważ zorganizowali nielegalny plebiscyt niepodległościowy w Katalonii w 2017 roku.SN potwierdził też zakaz sprawowania urzędów publicznych dla Puigdemonta oraz Toniego Comina, Clary Ponsati, Lluisa Puiga oraz Meritxell Serret, którzy należeli do jego gabinetu i wkrótce po plebiscycie także uciekli z Hiszpanii.Zaragoza wyraził też zdziwienie faktem, iż obrońcy oskarżonych domagali się, aby ich klienci nie zostali pozbawieni prawa do sprawowania funkcji publicznych, i podkreślił, że jeśli znajdą się oni na terytorium Hiszpanii, to powinni trafić do więzienia.",,
Fundacja Różańskiego organizuje konferencję krytyków bazy USA w Polsce,"Im bliżej powstania w Polsce Fort Trump, tym częściej odzywają się jego krytycy – przekonuje „Gazeta Polska”. Jeden z nich to emerytowany generał Mirosław Różański, który organizuje konferencję nt. pozycji Polski w euroatlantyckim systemie bezpieczeństwa. Jednym z tematów ma być stała baza amerykańskich wojsk w Polsce.","Organizowana przez fundację Różańskiego konferencja „Unia Europejska i NATO jako fundament euroatlantyckiego systemu bezpieczeństwa. Pozycja Polski – sukces czy niespełnione oczekiwania?” odbędzie się na początku maja. Dwa tygodnie przed wyborami do Parlamentu Europejskiego. Zostaną na niej poruszone także tematy bezpośrednio dotyczące UE.Wśród zapowiedzianych panelistów są osoby sprawujące kierownicze funkcje w czasach rządów Donalda Tuska – gen. Janusz Nosek (były szef SKW, prokuratura postawiła mu zarzuty przekroczenia uprawnień, niedopełnienia obowiązków jako szefa SKW i działania na rzecz obcego wywiadu), gen. Jarosław Stróżyk, były żołnierz Wojskowych Służb Informacyjnych, senator Bogdan Klich, były minister obrony narodowej, Katarzyna Pełczyńska-Nałęcz, była ambasador RP w Moskwie, obecnie Fundacja Batorego, gen. Adam Rapacki, były wiceminister MSW, gen. bryg. Krzysztof Bondaryk, były szef ABW, płk Paweł Białek, były wiceszef ABW, gen. Leszek Elas, były komendant Straży Granicznej (gdy był funkcjonariuszem gdańskiej delegatury UOP, uczestniczył w przejmowaniu teczki TW „Bolek” dotyczącej Lecha Wałęsy).Tygodnik wskazuje, że organizatorem konferencji jest Fundacja Bezpieczeństwa i Rozwoju Stratpoints, której gen. Różański jest fundatorem i prezesem. W zarządzie i wśród ekspertów fundacji są ludzie, którzy byli zarejestrowani przez służby specjalne PRL-u jako tajni współpracownicy, byli wojskowi, biznesmeni i byli politycy.",,
"„Porzućcie fałszywe światła, wyjdźcie z mroku. To Jezus jest światłem świata”","Papież Franciszek powiedział w niedzielę wiernym, że uprzedzenia i osobiste interesy to „fałszywe światła”. Apelował o ich porzucenie, bo „uprzedzenia wypaczają rzeczywistość”. Papież dziękował też za gorące przyjęcie w sobotę w Mediolanie.","Zwracając się do wiernych przed modlitwą Anioł Pański w Watykanie, papież tłumaczył, co to znaczy „podążać w światłości”. Podkreślił, że wymaga to zmiany mentalności i oceniania ludzi zgodnie z nową skalą wartości.– To znaczy przede wszystkim porzucenie fałszywych świateł: zimnego i pustego światła uprzedzenia wobec innych, gdyż wypacza ono rzeczywistość i napełnia nas niechęcią wobec tych, których osądzamy bez miłosierdzia i nieodwołalnie potępiamy – wskazał Franciszek.Następnie zauważył, że taka postawa to „chleb powszedni”. – Kiedy obmawia się innych, nie idzie się w światłości, ale w mrokach – ostrzegł.Interes osobisty – Innym fałszywym, bo kuszącym i obłudnym światłem jest interes osobisty; jeśli oceniamy ludzi i rzeczy według kryterium naszych korzyści, naszej przyjemności, naszego prestiżu, nie ma prawdy w relacjach i zdarzeniach – oświadczył papież. Dodał: Jeśli idziemy tą drogą podążając tylko za osobistym interesem, idziemy wśród mroków. Papież mówił, że kiedy ludzie nie zdają sobie sprawy z tego, że „Jezus jest światłem, światłem świata” i zdają się na „małe światła”, wtedy „błądzą w ciemnościach”.Franciszek, nawiązując do swej sobotniej całodniowej wizyty w Mediolanie, gdzie witały go setki tysięcy ludzi, podkreślił: naprawdę czułem się tam jak w domu.Podziękował wszystkim „wiernym i niewierzącym”.– Przekonałem się, że prawdziwe jest powiedzenie, że w „Mediolanie przyjmuje się gości z sercem na dłoni” – powiedział Franciszek do 25 tysięcy wiernych na placu Świętego Piotra.",,
Poroszenko w niemieckiej telewizji: zajęcie Krymu jak Anschluss,"„Anschlussem” nazwał w wywiadzie dla niemieckiej telewizji Petro Poroszenko zajęcie Krymu przez Rosję. Prezydent Ukrainy zapewnił, że Kijów zgodnie z postanowieniami wycofuje ciężki sprzęt z rejonu walk. Przyznał również, że liczy na przyłączenie swojego kraju do NATO.","Obserwatorzy OBWE zwracają uwagę, że w zasadzie codziennie dochodzi do wybuchów i wymiany ognia na obszarach objętych walkami we wschodniej Ukrainie, przede wszystkim w okręgu donieckim. Zawieszenie broni mają łamać obie strony. Są doniesienia o wyrzutniach rakietowych na obszarach kontrolowanych przez rząd w Kijowie.„Świadomi odpowiedzialności”Poroszenko zapewnił, że strona rządowa stosuje się do porozumienia z Mińska, łamać ją mają natomiast separatyści wspierani przez Kreml. – Dotrzymujemy tego, co obiecaliśmy. Dotyczy to także wycofania ciężkiego uzbrojenia i artylerii – podkreślił w wywiadzie dla telewizji Deutsche Welle, dodając, że Ukraina jest „świadomym swojej odpowiedzialności państwem”.Zapytany, czy Krym jest już na zawsze stracony dla Ukrainy, prezydent zaprzeczył. Porównał aneksję półwyspu do Anschlussu Austrii przez nazistowską III Rzeszę w 1938 roku. Ocenił, że Władimir Putin płaci teraz wysoką cenę za „złamanie prawa międzynarodowego” i „przywłaszczenie sobie Krymu”. Dowodzą tego sankcje wymierzone przez Zachód. Przypomniał, że ponad 170 państw nie uznaje aneksji Krymu i obiecało, że nigdy tego nie uczyni. Najpierw reformyZdaniem Poroszenki szansą dla Ukrainy mogłoby być ewentualne przyjęcie do NATO, wcześniej jednak kraj musi być „dogłębnie zreformowany”. Wyliczył, że Kijów potrzebuje 6-8 lat, zanim będzie gotowy, żeby zostać członkiem Paktu.W przeszłości szef niemieckiej dyplomacji Frank-Walter Steinmeier wielokrotnie przekonywał, że wejście Ukrainy do NATO jest niemożliwe, najwyżej można mówić o partnerstwie, Poroszenko nie traci jednak nadziei.– Dla nas jest to światło w tunelu i mobilizuje nas do wdrożenia koniecznych reform. Minister Steinmeier mówi o tym, co jest tu i teraz. Ale nikt nie wie, jakie stanowisko Niemcy zajmą w roku 2022 – przekonywał.",,
Adam Bodnar „ubolewa nad nieprofesjonalnym zachowaniem policji”,"Adam Bodnar, Rzecznik Praw Obywatelskich, w wywiadzie dla tygodnika „Wprost” „ubolewa nad nieprofesjonalnym działaniem policji”. W środę w ramach Krajowego Mechanizmu Prewencji Tortur  RPO wydał oświadczenie, w którym krytykował postawę policji i sposób traktowania w czasie zatrzymania Jakuba A., oskarżonego o zabójstwo 10-letniej Kristiny z Mrowin. Do publikacji Adama Bodnara krytycznie odniósł się następnie rzecznik Komendy Głównej Policji insp. Mariusz Ciarka mówiąc, że RPO powinien mieć na uwadze prawa rodziny okrutnie zamordowanej dziewczynki i poczucie bezpieczeństwa ludzi.","– Ubolewam po prostu, że policja nie zachowała się profesjonalnie i zamiast urzędowo odpowiedzieć na nasze wystąpienie jako konstytucyjnego organu, zaprezentowała dziwną, populistyczną wypowiedź rzecznika prasowego Komendy Głównej Policji – powiedział Adam Bodnar w rozmowie z „Wprost”. – Tak jakby nikt tam nie pamiętał o tym, co się zdarzyło np. w sprawie Igora Stachowiaka czy Tomasza Komedy – dodał.Przypomnijmy – w czwartek insp. Mariusz Ciarka, komentując oświadczenie RPO w ramach KMPT, ocenił w rozmowie z portalem tvp.info, że to zapewne „fake, bo przecież Rzecznik Praw Obywatelskich, który przede wszystkim powinien mieć na uwadze prawa rodziny okrutnie zamordowanej dziewczynki oraz ludzi, których poczucie bezpieczeństwa zostało naruszone tą zbrodnią, powinien złożyć kondolencje rodzinie, a policjantom i prokuraturze podziękować za skuteczne i szybkie działania”.Teraz dla „Wprost” Adam Bodnar powtórzył swoją opinię, że użyte w czasie zatrzymania Jakuba A. przez policję środki – chwyt obezwładniający i kajdanki zespolone – były „nieproporcjonalne i miały charakter pokazowy”. – Nie może być zgody na nadużywanie środków represyjnych, poniżanie, demonstrowanie siły i przemocy aparatu państwa w stosunku do jednostki – dodał Bodnar.",,
Węgry: grzywna dla prorządowej gazety,"Węgierski Państwowy Zarząd Mediów (NMHH) ukarał grzywną prawicowy dziennik „Magyar Hirlap” za rasistowski artykuł. Zdaniem komentatorów to przełomowa decyzja, bo od utworzenia w 2010 roku urząd wymierzał kary jedynie mediom sprzyjającym opozycji.","Sprzyjającego rządowi gazeta musi zapłacić grzywnę wysokości 250 tys.forintów (ok. 3,5 tys. zł) za tekst swego czołowego publicysty Zsolta Bayera na temat incydentu z udziałem Romów – orzekł wpływowy NMHH, powołując się na artykuł 17 węgierskiej konstytucji, zakazujący „podżegania do nienawiści na tle rasowym”. Zsolt Bayer to jeden z najbliższych współpracowników premiera Viktora Orbana. Razem z nim zakładał rządzący Fidesz i otrzymał legitymację partyjną z numerem 5. Nie pełni żadnej funkcji politycznej, ale często przemawia na wiecach u boku Orbana i organizuje prorządowe demonstracje z udziałem zwolenników prawicy.  W artykule, który ukazał się 5 stycznia, Bayer określił romską mniejszość na Węgrzech mianem „zwierząt niezasługujących na to, by żyć jak istoty ludzkie”. Publicysta stwierdził, że ”wielu Romów to zabójcy, których należy natychmiast wyeliminować”. Artykuł powstał po tragicznym incydencie, który miał miejsce w Sylwestra wmiejscowości Szigethalom niedaleko Budapesztu. Podczas bójki węgierskichbokserów z Romami jeden ze sportowców został zaatakowany nożem i w ciężkimstanie został przewieziony do szpitala. Po publikacji artykułu na Węgrzech rozpętała się burza. Podczas masowychdemonstracji organizowanych przez organizacje obywatelskie, protestującynosili szale z napisem „Jestem Romem” i żądali, by Orban osobiście potępiłsłowa Bayera i usunął go z partii. Szef opozycyjnego ugrupowania „Razem 2014” Gordon Bajnai domagał się, by prokurator generalny oskarżył Bayera opodżeganie do nienawiści rasowej. Od kontrowersyjnego artykułu zdystansował się wówczas wicepremier i minister sprawiedliwości Tibor Navracsics, jednak rzecznik Fideszu Mate Kocsis ocenił, że publicysta miał rację, choć wyraził się w „kontrowersyjny sposób”. W kolejnym artykule Bayer twierdził, że został źle zrozumiany. – Nie pisałem o fizycznej likwidacji romskiej mniejszości, ale o tym, że jej przedstawiciele powinni respektować zasady społecznej koegzystencji w naszym kraju – przekonywał. Artykuły Bayera nie od dziś budzą kontrowersje na Węgrzech. W 2009 rokupublicysta zaatakował węgierskich dziennikarzy pochodzenia żydowskiego powypowiedzi dziennikarza Rudolfa Ungvaryego, który ostrzegał, że wygranaFideszu w wyborach oznacza objęcie władzy przez ludzi, których przodkowiezabijali Żydów. Węgierscy komentatorzy uznali decyzję NMHH za „symboliczną i przełomową”,gdyż urząd ten wielokrotnie nakładał grzywny na media sprzyjające opozycji(np. telewizja RTL Club i rozgłośnia Klubradio), ale dotąd ani razu nieinterweniował w sprawach dotyczących mediów prorządowych. NMHH został utworzony w lipcu 2010 roku na podstawie ustawy medialnejznowelizowanej głosami deputowanych Fideszu. Rządząca prawica sprawuje w nim pełną kontrolę. Decyzje NMHH, uprawnionego do wymierzania wysokich kar finansowych mediom,które „nie reprezentują w sposób zrównoważony politycznych punktów widzenia”, wielokrotnie krytykowała Komisja Europejska, Organizacja Bezpieczeństwa i Współpracy w Europie, Helsińska Fundacja Praw Człowieka.",,
Czarzasty szefem mazowieckiego SLD,"Włodzimierz Czarzasty, szef Stowarzyszenia Ordynacka, został przewodniczącym mazowieckiego SLD. W głosowaniu, w którym uczestniczyło 230 delegatów, pokonał obecną szefową mazowieckiego Sojuszu Katarzynę Piekarską stosunkiem głosów 111 do 106.","W wyborach na przewodniczącego regionu mazowieckiego zwyciężył Włodzimierz Czarzasty, który – przed zjazdem – nie chciał powiedzieć, dlaczego zdecydował się na walkę o fotel szefa mazowieckiego SLD. – To właśnie jest demokracja, raz się wygrywa większą ilością głosów, raz mniejszą. Nie ważne kto głosował na mnie, a kto przeciw. Najważniejsze, aby wspólnie budować jutro. To, że jesteście tutaj wszyscy razem świadczy o tym, że SLD żyje, że bzdurą jest to, że Palikot nas zje – powiedział po ogłoszeniu wyborów nowy przewodniczący. Jedyną rywalką Czarzastego była Katarzyna Piekarska. Jak mówiła, do kandydowania namawiał ją zarówno szef SLD Leszek Miller jak i działaczki partii, z którymi współpracowała przez ostatnie lata. Chciała dokończyć projekty społeczne rozpoczęte w poprzedniej kadencji. Jeden z nich dotyczy rozbudowania powstającego obecnie stowarzyszenia „Sejmik Kobiet Lewicy”.– Chciałam wyrazić żal, że na posiedzeniach częściej rozmawialiśmy o radach nadzorczych, niż o tym, co trzeba zrobić dla ludzi, którzy na to czekają. I możecie gwizdać kochani, ja też potrafię gwizdać. Ale tego nie zrobię, bo was szanuję – mówiła w wystąpieniu po ogłoszeniu wyników. – Kasiu, jeśli będę mógł w czymkolwiek pomóc w twojej karierze w SLD, jestem do twojej dyspozycji – odpowiedział Czarzasty. Piekarska stwierdziła, że ona nie jest w polityce dla kariery, tylko po to, by służyć ludziom.Katarzyna Piekarska poinformowała, że o swojej dalszej działalności w Sojuszu zdecyduje w ciągu najbliższych dni. Nie wykluczone, że odejdzie z partii. Na późniejszej konferencji prasowej Czarzasty stwierdził, że dotychczasowe kierownictwo SLD na Mazowszu dobrze funkcjonowało. O Piekarskiej powiedział, że to „olbrzymia postać lewicy”, o dużym potencjale intelektualnym. Podkreślił, że będzie chciał kontynuować rozpoczęte przez nią projekty i wyraził nadzieję, że ona również zechce z nim współpracować. Lider Sojuszu Leszek Miller apelował do tych, którzy wygrali, by podali rękę tym, którzy przegrali, gdyż – jak mówił – obecnie ważna jest jedność i skupienie wokół najważniejszych celów. Pogratulował Czarzastemu wygranej i podkreślił, że pierwszym zadaniem nowego szefa SLD na Mazowszu jest przekonanie do siebie tych, którzy na niego nie głosowali, i takie szefowanie strukturom, by nie było podziałów. Czarzasty jest szefem Stowarzyszenia Ordynacka. Do 1990 roku należał do PZPR, później związał się z SLD. W 1999 roku został członkiem Krajowej Rady Radiofonii i Telewizji; ustąpił w 2005 roku przed zakończeniem sześcioletniej kadencji, co związane było z jego wyborem do zarządu Stowarzyszenia Ordynacka. Władze regionalne Sojusz wybierał w sobotę także władze innych regionów.  Grzegorz Napieralski, były szef SLD, został w wybrany na szefa zachodniopomorskich struktur tej partii. Były deputowany do Parlamentu Europejskiego, Andrzej Szejna, został  liderem ugrupowania w województwie świętokrzyskim. Poseł Jacek Czerniak ponownie będzie przewodniczącym Rady Wojewódzkiej SLD w Lublinie.  Wicemarszałek województwa dolnośląskiego Radosław Mołoń będzie natomiast pełnił funkcję szefa Rady Dolnośląskiej SLD.  Przewodniczącym Sojuszu Lewicy Demokratycznej w województwie kujawsko-pomorskim został ponownie  Krystian Łuczak. 15 lat Sojuszu Lider Sojuszu przypomniał, że w niedzielę minie 15 lat od powstania SLD. W tym czasie partia przeżyła niejedne zwycięstwo, sukces i porażkę. Podkreślił, że działacze Sojuszu robili wszystko, by budować Polskę o trwałym i zrównoważonym rozwoju, gdzie każdy może się uczyć, chory może się leczyć, kraj demokracji, tolerancji, szanowany w świecie, o mocnej pozycji międzynarodowej, wiarygodny i solidny członek Unii Europejskiej oraz NATO.  – Chcemy żyć w kraju, którego zadaniem jest tworzenie zasobnego poziomu życia dla własnych obywateli, tworzenie równych szans w młodości i spokoju oraz godnego życia na starość – mówił Miller.  Lider Sojuszu mówił także o tym, że 1 maja SLD spędzi z ludźmi pracy, działaczami związków zawodowych, organizacji społecznych, a nie w Sali Kongresowej razem z Ruchem Palikota. – Sądzę, że taki był plan, by 1 maja w Sali Kongresowej odbył się uroczysty pogrzeb SLD i żeby SLD uznał prymat Ruchu Janusza Palikota. Jestem niezwykle rad, że ten plan nie został zrealizowany – mówił.",,
Dyrektor Radia Maryja zapowiedział powstanie Muzeum Pamięć i Tożsamość,Dyrektor Radia Maryja o. Tadeusz Rydzyk zapowiedział powstanie w Toruniu Muzeum Pamięć i Tożsamość; ma ono przedstawiać historię „od początku do św. Jana Pawła II”. Według planów muzeum ma zostać otwarte za dwa lata.,"– Chcemy jeszcze jedną rzecz zrobić - Muzeum Pamięć i Tożsamość. Historia Polski jak ją widział, jak ją nam przekazywał św. Jan Paweł II; od początku aż do św. Jana Pawła II – powiedział o. Rydzyk w komunikacie emitowanym w Radiu Maryja. Redemptorysta podkreślił, że „robią to ci, którzy zrealizowali Muzeum Powstania Warszawskiego, ci państwo, którzy byli tam zaangażowani”.– Trzeba myśleć o młodzieży, o dzieciach. Chcemy uczyć, właściwie formować dzieci i młodzież, by Polska była silna Bogiem, by Polacy kochali własną ojczyznę. (..) Pracujemy nad tym już parę lat. Chcemy zacząć jak najszybciej. Trzeba się spieszyć, obyśmy za dwa lata to muzeum otwarli – mówił o. Rydzyk.Dyrektor Radia Maryja zaznaczył, że muzeum zostanie zlokalizowane pomiędzy sanktuarium Najświętszej Maryi Panny Gwiazdy Nowej Ewangelizacji i św. Jana Pawła II a akademikami Wyższej Szkoły Kultury Społecznej i Medialnej. Produkcja filmu O. Rydzyk poinformował też, że przygotowywana jest produkcja filmu „Nędzarz i madame”.– Zauważmy w tym „madame” jest ukryte „Adam”. Chodzi tu o św. brata Alberta Chmielowskiego. Przepiękna postać, przepiękny scenariusz i robią to studenci i polscy aktorzy, a więc jest relacja mistrz - uczeń. Jest to również kształcenie studentów, jest to wielka przygoda. Autorem scenariusza i odpowiedzialnym za produkcję jest pan Witold Ludwig, tak jak w poprzednim filmie („Zerwany kłos”) – wskazał zakonnik.W 2006 r. odbyła się premiera filmu fabularnego „Zerwany kłos” wyprodukowanego przez Fundację Lux Veritatis, a opartego na biografii błogosławionej bł. Karoliny Kózkówny. Występują w nim profesjonalni aktorzy i studenci Wyższej Szkoły Kultury Społecznej i Medialnej. Park Pamięci Narodowej W innym komunikacie o. Rydzyk zapowiedział powstanie Parku Pamięci Narodowej obok sanktuarium Najświętszej Maryi Panny Gwiazdy Nowej Ewangelizacji i św. Jana Pawła II.– Zapraszamy do jego tworzenia wszystkich, różne grup patriotyczne w ojczyźnie i w Polonii. Zapraszamy także pojedyncze osoby. Mamy wiele do upamiętnienia. Park ten to okazja by wyrazić wdzięczność tym, na których – można powiedzieć – wyrastały i wyrastają następne pokolenia Polaków, dzięki których wierze, miłości i ofierze również my żyjemy. (...) Za rok setna rocznica odzyskania niepodległości, niech ten park już wtedy będzie, na ile możliwe, w całości wykończony – mówił o. Rydzyk.",,
"Przeszedł Eurotunelem 50 km, tuż przy pędzących pociągach. Imigrant zatrzymany w Anglii","Cztery płoty, kilkaset kamer, tunel długi na 50 km, obok pędzące z prędkością 160 km/godz. pociągi. Z takimi przeszkodami zmierzył się pewien imigrant, który usiłował dostać się z francuskiego Calais do Anglii. Zatrzymano go tuż przed końcem podróży. Trafił do aresztu.","40-letni Abdul Rahman Haroun kolejną próbę przedostania się do Wielkiej Brytanii podjął we wtorek. Ruszył z „Dżungli”, czyli improwizowanego obozu, gdzie mieszkają tysiące uchodźców z Afryki i Bliskiego Wschodu. To baza wypadowa podczas codziennych prób wtargnięcia na prom, do pociągu, tirów, samochodów i wszystkiego, co jedzie do Anglii.Kilka centymetrów od wypadkuSudańczyk miał więcej szczęścia i determinacji niż jego kompani. Udało mu się niepostrzeżenie pokonać cztery płoty i dostać na teren terminala kolejowego. Tam, dalej niepostrzeżony, wszedł do tunelu. Przeszedł nim około 50 kilometrów. Obok pędziły pociągi z prędkością około 160 km/godz., a trzeba wiedzieć, że dystans między ścianami tunelu a bokami pociągów to zaledwie 90 cm. Przy całej trasie ustawiono zaś aż 400 kamer. Haroun cudem przeżył niebezpieczną podróż.Szczęście opuściło imigranta u jej celu. Po całym dniu podróży, tuż przed terminalem kolejowym w Folkestone, został zatrzymany. Trafił do aresztu. Usłyszy zarzut „stwarzania zagrożenia w ruchu kolejowym”.Wzmacniają ochronęW próbę rozwiązania problemu nielegalnego przedostawania się do Wielkiej Brytanii zaangażował się premier David Cameron. Zapewnił, że wzmocni ochronę, ale zaznaczył, że na efekt trzeba będzie poczekać. Operator Eurotunnelu poinformował, że zakończono prace nad zabezpieczeniem przeprawy. Francuska policja uważa jednak, że imigranci dalej bez przeszkód przedostają się do terminaluW piątek brytyjski rząd poinformował, że w samym 2015 roku udało się zapobiec 39 tysiącom prób nielegalnego przedostania się do Anglii. Dwukrotnie więcej niż w całym poprzedni mroku.",,
"Tłumaczka Tuska o wezwaniu prokuratury: Zrobię wszystko, by nie zeznawać","Myślimy, jak z tej sytuacji wybrnąć. Na pewno jest ona dla mnie bardzo trudna  i zrobię wszystko, na co tylko pozwolą mi możliwości prawne w Polsce, by nie zeznawać na temat żadnej rozmowy, którą tłumaczyłam – powiedziała w TOK FM Magdalena Fitas-Dukaczewska. Była tłumaczka m.in. premiera Donalda Tuska 3 stycznia ma być przesłuchana jako świadek w śledztwie po katastrofie samolotu prezydenckiego w Smoleńsku.","Prokuratura Krajowa prowadzi śledztwo w związku z możliwym popełnieniem zdrady dyplomatycznej, związane z katastrofą z 10 kwietnia 2010 r. w Smoleńsku. Jednym z wątków do badań śledczych są rozmowy, które były premier Polski Donald Tusk przeprowadził z prezydentem Rosji Władimirem Putinem.Tuskowi, który rozmawiał z obecną głową Kremla towarzyszyła jego wieloletnia tłumaczka Magdalena Fitas-Dukaczewska. To właśnie ją – na 3 stycznia – śledczy wezwali, by przesłuchać ją w charakterze świadka. W TOK FM Fitas-Dukaczewska odniosła się do samego wezwania i mówiła, dlaczego nie chce złożyć w sprawie zeznań. – Otworzenie furtki do przesłuchiwania tłumacza z tego szczebla jest bardzo niebezpiecznym precedensem – mówiła była tłumaczka premiera Tuska.Stanowczo sprzeciwiła się konieczności zeznawania. – Nie widzę takiej możliwości (…) Klient, z którym pracuję, musi mi w pełni ufać. Odkąd pracuję, czyli od 25 lat, nigdy tego zaufania nie nadużyłam. Wezwanie mnie na przesłuchanie jest wydarzeniem, które bardzo mocno wybiło mnie z równowagi. Do tej pory nie mogę zrozumieć, dlaczego osoby, które podjęły decyzję o wystosowaniu tego wyzwania, decydują się narazić wiarygodność rozmów z udziałem tłumacza – mówiła.",,
20 lat temu wprowadzono euro. Kto zyskał a kto stracił?,"Na wprowadzeniu euro najwięcej zyskali Niemcy, najbardziej stracili Włosi. Tak wynika z raportu podsumowującego 20 lat wspólnej waluty.","Z raportu Centrum Polityki Europejskiej we Fryburgu wynika, że każdy Niemiec na wprowadzeniu wspólnej waluty zyskał ponad 23 tys. euro, Holender – 21 tys. Na plusie są też Grecy, choć to zaledwie 190 euro na mieszkańca. Większość krajów straciła; najwięcej Włosi. Rezygnacja z lira łącznie kosztowała ich ponad 4 bln euro. Eksperci uważają, że Polska pozostając przy własnej walucie zyskuje. – Płynny kurs waluty narodowej takiej jak złoty w stosunku do obcej jest poduszką amortyzującą szoki płynące do gospodarki z zewnątrz – mówi ekonomista dr Marian Szołucha.",,
"PiS chce nowych wyborów. „Mówimy o wypaczeniu, a nie o sfałszowaniu  wyborów”","Pół godziny trwało spotkanie z inicjatywy Prawa i Sprawiedliwości, poświęcone kryzysowej sytuacji, związanej z niedzielnymi wyborami samorządowymi. – Zgłosimy inicjatywy polityczno-prawne, które umożliwią nowe wybory – oznajmił po rozmowach Jarosław Kaczyński. Zaznaczył, że kadencja samorządów, które zostały wybrane w niedzielę, powinna być skrócona. PiS poprosiło o rozmowę wszystkie kluby parlamentarne, oprócz Twojego Ruchu. Na spotkanie przyszli przedstawiciele Sojuszu Lewicy Demokratycznej i Sprawiedliwej Polska. Nie pojawił się nikt z Platformy Obywatelskiej i PSL.","Spotkanie dotyczyło sytuacji powstałej po wyborach samorządowych i problemów w ogłaszaniu ich wyników. Przybyli przedstawiciele dwóch klubów: SLD, który reprezentował Leszek Miller i Sprawiedliwej Polski, w imieniu której przyszedł Jarosław Gowin. Zdaniem Kaczyńskiego, uczestnicy rozmów doszli do wielu wspólnych wniosków. Wspólny postulat sejmowej prawicy i lewicy to ustawowe skrócenie kadencji samorządów i nowe wybory. „Trudno uwierzyć w wynik wyborów” – Po pierwsze to, co się dzisiaj dzieje, jest zagrożeniem dla systemu demokratycznego, bo wszystko zapowiada, że będziemy mieli do czynienia z takim wynikiem wyborów, w który naprawdę trudno uwierzyć i nie może być przyjęty jako prawdziwy – podkreślił prezes Prawa i Sprawiedliwości.  Obok skarg do sądów okręgowych zgłosimy pewne inicjatywy polityczno-prawne w parlamencie – ustawę, która pozwoli przeprowadzić nowe wybory samorządowe – zapowiedział Kaczyński. – Jest także inna możliwość, ale ona wymagałabywspółpracy z premierem. Nie spodziewamy się, aby taka współpraca mogła miećmiejsce – dodał lider PiS.Dlatego – w jego ocenie – potrzebna jest ustawa, która pozwoli, by obecnakadencja samorządów została bardzo skrócona i „by doszło do nowych wyborów”. Z kolei towarzyszący na konferencji Kaczyńskiemu Jarosław Gowin zaznaczył, że choć nie można mówić o „sfałszowaniu wyborów”, skala nieprawidłowości pozwala na stwierdzenie, iż ich wynik został „wypaczony”. 60 udokumentowanych przypadków nieprawidłowości SLD popiera stanowisko Prawa i Sprawiedliwości. Zdaniem Leszka Millera, błędy na listach wyborczych, duży odsetek głosów nieważnych, słabe zabezpieczenie systemu informatycznego Państwowej Komisji Wyborczej, a także jej nieudolność to wystarczające powody powtórzenia głosowania. Miller podkreślił, że Sojusz będzie działać z każdym, by przeciwstawić się zagrożeniom w państwie. – Są takie sytuacje w państwie, gdy lewica spotyka się z prawicą – mówił.Mamy udokumentowanych 60 przypadków nieprawidłowości w komisjach wyborczych – powiedział sekretarz generalny SLD Krzysztof Gawkowski. Wymieniał niektóre z nich: brakowało list SLD, ze zdjęć osób głosujących wynika, że było więcej głosów oddanych, niż zliczonych w komisji obwodowej, ginęły karty wyborcze. – Wszystko to daje perspektywę, że w każdym z powiatów w Polsce będziemyzgłaszali wnioski do sądów okręgowych o unieważnienie wyborów. Mamy na to 14 dni – oświadczył sekretarz generalny SLD.                                                teraz odtwarzane„W tym teatrze nie chcę brać udziału, nie chce żyć w świecie Kaczyńskiego” „Polska nie potrzebuje prezydenta-notariusza”  Jarosław Kaczyński podkreślił, że prezydent „ma strzec polskiego ustroju i polskiej demokracji”. – To nie może być tak, że prezydent mówi: „ja jestem notariuszem”. Polska nie potrzebuje prezydenta-notariusza. Polska potrzebuje prezydenta, który wykonuje swoje konstytucyjne obowiązki – przekonywał w odniesieniu do wypowiedzi Bronisława Komorowskiego.  – Prezydent jest tylko notariuszem, przyjmuje i podpisuje propozycje czy właściwie decyzje wstępne prezesów TK, SN i NSA – zwrócił wcześniej uwagę Komorowski.  Na spotkaniu nie pojawili się przedstawiciele PO i PSL. Szef Twojego Ruchu nie został zaproszony. Mariusz Błaszczak wyjaśnił, że postawa Janusza Palikota i jego posłów daleko odbiega od konstruktywności. „Ja na Jarosława Kaczyńskiego nabrać się nie dam”   –   Reprezentuję w tym Sejmie półtora miliona wyborców, którzy zagłosowali na Ruch Palikota w 2011 roku. To jest element porządku demokratycznego. Nie może Kaczyński, Miller, Palikot, ani ktokolwiek decydować, czy ci ludzie mieli rację głosując na tę partię, czy nie. Politycy nie mają prawa tego kwestionować – skomentował podczas spotkania z mediami Janusz Palikot.  – Jeżeli widzę teraz, że Kaczyński mówi:  „Palikot – nie – bo ja go nie akceptuję” (…) i my mamy dokonać oceny PKW oraz wiarygodności procesu liczenia, to jest właśnie standard niedemokratyczny –  dodał lider Twojego Ruchu.  Podkreślił, że „ma nadzieję, że ludzie widzą też tę grę”. – Ja na Jarosława Kaczyńskiego nabrać się nie dam. W tym teatrze nie chcę brać udziału. Nie chcę żyć w świecie Jarosława Kaczyńskiego, który nie szanuje ładu demokratycznego – zaznaczył Palikot. Zdaniem lidera Twojego ruchu nie ma podstaw do unieważnienia wyborów.",,
Po śmierci żony 90-latek poślubi... pół wieku młodszego mężczyznę,"– Przez pół wieku byłem szczęśliwy będąc mężem cudownej kobiety. Teraz udało mi się znów odnaleźć szczęście – zakomunikował były amerykański senator z Pensylwanii Harris Wofford. I nie byłoby w tym nic nadzwyczajnego, gdyby nie fakt, że 90-latek postanowił poślubić... 50 lat młodszego mężczyznę. O niecodziennej historii pisze tygodnik „Time”.","Harris Wofford, który jest Demokratą, zdradził, że jego wybrankiem jest 40-letni Matthew Charlton. – Zbyt często nasze społeczeństwo przypina ludziom łatki hetero, geja, czy kogoś pomiędzy. Ja nie deklaruję się w żadną stronę. Ja po prostu mogę kochać kogo tylko chcę – podkreślił staruszek.Romans na plażyRomans ojca trójki dzieci z młodszym mężczyzną trwa od... 15 lat. – Poznałem Charltona na Florydzie, na plaży, gdy myślałem, że po śmierci żony już nigdy z nikim się nie zwiążę – zdradził były senator. Jego małżonka Clare zmarła w 1996 roku z powodu ostrej białaczki. – Sądziłem, że jestem za stary na kolejny romans, myliłem się – wspominał. Ceremonia zaślubin nietypowej pary odbędzie się 30 kwietnia.",,
Premier Szydło w Rumunii: trzeba wyciągnąć wnioski z Brexitu,"– Odpowiedzialnością polityków jest zapobieżenie sytuacji takiej, kiedy Unia Europejska byłaby jeszcze bardziej osłabiona. Naszym celem jest wzmacnianie UE – powiedziała premier Beata Szydło po spotkaniu z premierem Rumunii Dacianem Ciolosem.  Premier odwiedziła też Polonię mieszkającą na Bukowinie.","Premier udała się do Suczawy na zaproszenie premiera Ciolosa. Głównym tematem rozmów premierów Polski i Rumunii była przyszłość Unii Europejskiej po Brexicie oraz przygotowania do szczytu UE w Bratysławie. Jak powiedziała Szydło, „trzeba wyciągnąć wnioski z Brexitu i odpowiedzieć sobie na pytanie, dlaczego Brytyjczycy podjęli taką decyzję”. – Musimy zrobić wszystko, aby nie było takich zakusów w innych państwach UE, a niezadowolenie z funkcjonowania instytucji europejskich jest widoczne w wielu miejscach – wskazała podczas wspólnej konferencji prasowej premierów Polski i Rumunii.  – Naszym celem jest wzmacnianie UE; doprowadzenie do tego, aby pozostałe 27 państw UE tworzyło stabilny organizm europejski, który będzie się rozwijał i zapewniał bezpieczeństwo swoim obywatelom – podkreśliła Szydło. Dodała, że aby tak się stało, Unia musi przejść konieczne reformy.   Premier mówiąc o polityce migracyjnej nawiązała do piątkowego spotkania premierów Grupy Wyszehradzkiej z Angelą Merkel i swojej rozmowy z kanclerz Niemiec.– Zarówno na spotkaniu bilateralnym, jak i na spotkaniu grupy V4 zaproponowałam pewien kompromis. Tym kompromisem jest zmiana polityki migracyjnej polegająca na tym, abyśmy przyjęli optykę, że zwiększamy pomoc humanitarną, dbamy o granice zewnętrzne, współpracujemy z państwami trzecimi. Natomiast nie możemy zgodzić się na jakieś mechanizmy alokacji czy zmuszania państw do tego, ażeby przyjmowały z góry narzuconą politykę migracyjną. Państwa powinny mieć tu wybór i w ramach swoich możliwości realizować politykę migracyjną – powiedziała. Spotkanie z Polonią w Rumunii Premier Beata Szydło wraz z premierem Rumunii Dacianem Ciolosem spotkali się z przedstawicielami polskiej mniejszości w Domu Polskim w Nowym Sołońcu na rumuńskiej Bukowinie. Polityka wspierania Polonii jest dla nas bardzo ważna – podkreśliła szefowa rządu.  Szydło powiedziała, że jest wzruszona tym, iż na Bukowinie „znajduje się kawałek Polski”. Podziękowała premierowi Rumunii, że stwarza warunki, które pozwalają zachować polską tradycję i język. – W waszych sercach jest Polska. Mówicie po polsku, kultywujecie polską tradycję i kulturę. Chcę za to wam podziękować – zwróciła się do zgromadzonych Polaków premier Szydło.  – Dla nas polityka wspierania Polonii na świecie, tych wszystkich miejsc, inicjatyw, organizacji, które kultywują polską tradycję i język wśród rodaków mieszkających poza granicami Polski, jest bardzo ważna. Będziemy was wspierać, pomagać wam, uczyć się od was polskości, miłości do ojczyzny – powiedziała.  Według szacunków Związku Polaków w Rumunii w tym kraju żyje ok. 7 tys. osób polskiego pochodzenia. Głównym skupiskiem ludności polskiego pochodzenia jest okręg Suczawa (południe historycznej Bukowiny), gdzie mieszkają potomkowie migracji rolniczej i zarobkowej. Pozostałe ośrodki rumuńskiej Polonii to Bukareszt, Jassy i Konstanca.",,
Koncert „Scena Alternatywna” zakończył festiwal w Opolu,"Daria Zawiałow, Jazz Band Młynarski-Masecki, Pink Freud znaleźli się wśród wykonawców, którzy w poniedziałek wieczorem wystąpili na koncercie „Scena Alternatywna”. Wydarzenie zakończyło 55. Krajowy Festiwal Piosenki Polskiej w Opolu.","Po raz drugi w historii festiwalu w opolskim amfiteatrze było można usłyszeć muzykę alternatywną w wykonaniu artystów zaproszonych przez TVP Kultura. Na koncercie wystąpili Apteka, Julia Marcell, Król, Kasia Lins, Krzysztof Zalewski, Daria Zawiałow, Jazz Band Młynarski-Masecki i Pink Freud. Imprezę finałową festiwalu prowadzili Agnieszka Szydłowska i Marek Horodniczy.Zespół Pink Freud i Krzysztof Zalewski wykonali razem piosenkę „Centrala” poświęconą zmarłej niedawno legendzie muzyki alternatywnej Robertowi Brylewskiemu. Festiwal zakończył występ DJ-a i producenta, Macieja Sienkiewicza.KarolinkiJak co roku, podczas KFPP przyznane zostały nagrody w różnych kategoriach. W Konkursie Premier nagrodę im. Karola Musioła 55. KFPP zwyciężył zespół Tulia. Oprócz tzw. „Karolinki” otrzymały nagrodę specjalną ZAiKS-u i Nagrodę TVP S.A. W kategorii Debiuty Nagrodę im. Anny Jantar zdobył zespół Girls on Fire za „Siłę kobiet”.Po raz pierwszy w historii festiwalu występy artystów przerwano na czas meczu piłkarskiego (Polska-Chile; 2:2), który widzowie zgromadzeni w amfiteatrze oglądali na telebimach.Odbył się również konkurs na przebój, który będzie towarzyszył polskim piłkarzom podczas zbliżających się Mistrzostw Świata w Rosji. Chociaż zdaniem jury na miano hymnu polskich kibiców i reprezentacji Polski najbardziej zasługiwał „Smak zwycięstwa” Pectusa, to przeważyły głosy widowni, która wybrała „Polską drużynę” w wykonaniu zespołu Kombi.",,
"Hejt na sędziów, „brutalne nękanie”. „Wiadomości”: Za kontem stała sędzia z Poznania","To było brutalne nękanie, które miało na celu zdyskredytowanie mnie jako sędziego, ale też poniżenie mnie jako człowieka – powiedział sędzia Izby Dyscyplinarnej Sądu Najwyższego Konrad Wytrykowski. Chodzi o hejt płynący z konta „Cichociemny Sędzia” na Twitterze, za którym stoi m.in. sędzia Monika Frąckowiak z Poznania – ustaliły „Wiadomości” TVP1.","Jak donoszą „Wiadomości”, w internecie łatwego życia nie mają sędziowie, którzy wsparli reformę sądownictwa. Przykładem jest sędzia Konrad Wytrykowski z SN, którego dotknął hejt z anonimowego konta na Twitterze.„Cichociemny Sędzia” – internauta o tej nazwie atakował autorów reformy. – To było brutalne nękanie, które miało na celu zdyskredytowanie mnie jako sędziego, ale też poniżenie mnie jako człowieka – mówi Wytrykowski. Jak ustaliły „Wiadomości” za kontem stoją sędziowie, m.in. sędzia Monika Frąckowiak z Poznania. Sama sędzia zaprzecza: „Nigdy nie prowadziłam ani nie współprowadziłam jakiegokolwiek konta na Twitterze”. Wcześniej jednak to konto prowadził oficjalnie mąż sędzi Frąckowiak. Teraz jest anonimowe, są tam dokumenty i informacje, do których dostęp ma wąskie grono sędziów.Z artykułów publikowanych w sierpniu przez Onet wynikało, że wiceszef MS Łukasz Piebiak utrzymywał w mediach społecznościowych kontakt z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Miało się to odbywać za wiedzą wiceministra. Po tych doniesieniach Piebiak podał się do dymisji.",,
Kukiz: Te wybory to decyzja czy dążymy do suwerenności Rzeczypospolitej,"Nie możemy zlekceważyć wyborów do PE, ponieważ te wybory to decyzja czy dążymy do suwerenności RP w ramach Unii Europejskiej, czy też sami skazujemy się na grę pozorów w wykonaniu PO-PiS-u, która trwa już od trzech kadencji w Parlamencie Europejskim – powiedział w sobotę Paweł Kukiz.","Lider Kukiz'15 podczas regionalnej konwencji wyborczej ugrupowania w Koziegłowach pod Poznaniem podkreślił, że podczas wyborów do PE Polacy zdecydują, czy chcą rzeczywistych reform Unii Europejskiej i rzeczywistej pracy dla dobra każdego narodu w ramach tej wspólnoty, jaki niej samej. – To są bardzo ważne wybory. Nie możemy ich lekceważyć, szczególnie w tych obecnie bardzo skomplikowanych czasach walki – właściwie dwóch światów, dwóch światopoglądów – światopoglądu chyba nazbyt progresywnego ze światopoglądem opartym na chrześcijańskiej tradycji, chrześcijańskiej kulturze. Bez względu na to, czy jesteśmy osobami wierzącymi czy nie, ale kultura chrześcijańska jest naszym wyznacznikiem, jest nasza schedą, jest nasza drogą – powiedział Kukiz. Dodał, że wybory do PE będą istotne nie tylko ze względu na rozkład sił w Europie, ale również są bardzo ważne w kontekście wyborów jesiennych w Polsce. Jak dodał wybory do PE w dużej mierze mogą zdeterminować wynik wyborów parlamentarnych. Według niego, daniny jakie płacą mali przedsiębiorcy nie trafiają do państwa, a służą utrzymaniu biurokracji urzędniczej, gabinetów politycznych i niepotrzebnych powiatów, które w jego ocenie zostały powołane jedynie po to, by tworzyć zaplecze polityczne, aparat elektoralny dla PO-PiS-u. – Zmierzamy do obywatelskiej kontroli nad władzą, tak w Polsce jak i w Europie. Nie może być tak, że Komisja Europejska stoi ponad Parlamentem Europejskim. Nie może być tak, że jakiś organ kolegialny stoi ponad organem reprezentującym obywateli wszystkich państw Unii. My wyraźnie odczuwamy w Polsce ten swoisty związek prezydenta Francji Emmanuela Macrona z kanclerz Niemiec Angelą Merkel. To wszystko przenosi się również na nasze, polskie uwarunkowania. Czujemy się bardzo często, jak tania siła robocza – zaznaczył Kukiz. Dodał, że chce Europy równych szans i nie spocznie w walce z „partiokratycznym, biurokratycznym systemem” w Polsce jak i Unii Europejskiej. – Kukiz'15 nie pobiera subwencji partyjnych, ta walka jest ogromnie nierówna. Ja raz jeszcze powtarzam – nigdy w życiu się nie poddam. Choćbym miał gryźć trawę, będę walczył z patologiami biurokratyczno-partyjno-urzędniczymi, czy to w Polsce, czy w Unii Europejskiej – oświadczył Kukiz. Lider Kukiz'15 przyjechał w sobotę do Koziegłów na Wielkopolską Konwencję Polityczną „Wolna Polska – Wolna Europa” zorganizowaną przez Kukiz'15, Prawicę Rzeczypospolitej i Europejski Chrześcijański Ruch Polityczny (ECPM). Podczas spotkania zaprezentowano kandydatów do PE z wielkopolskiej listy komitetu Kukiz'15. Jedynką tej listy jest europoseł i lider Prawicy Rzeczypospolitej b. marszałek Sejmu Marek Jurek. Jurek to doświadczony parlamentarzysta. W wyborach w 1989 roku, został wybrany do Sejmu w Lesznie. Potem był wybierany jeszcze trzykrotnie. W latach 2005-07 piastował funkcję marszałka Sejmu. Od 2014 r. Jurek jest posłem w Parlamencie Europejskim. Został do niego wybrany z listy PiS w okręgu warszawskim. – Obiecujemy solidną prace w parlamencie Europejskim, kontynuację tego co robiłem do tej pory i podejście konkretne, dlatego, że Europa dzisiaj jest u progu zamian. Od Andaluzji po Laponię widzimy wszędzie głębokie ruchy domagające się zmian w Europie. Z drugiej strony widzimy nowy program przejmowania władzy od państw proponowany przez klasę rządzącą – Junckera, Timmermansa, Verhofstadta – podatki bezpośrednio nakładane przed Parlament Europejski, armia europejska. Z tej drogi trzeba zawrócić, potrzeba więcej zaufania do narodów, więcej współpracy państw – podkreślił Jurek.",,
Znany projektant przyznał się do wyłudzenia 60 tys. zł podatku VAT,"Łukasz J., znany projektant mody zatrzymany w obławie na gang oszustów podatkowych jest podejrzany o wyłudzenie 60 tys. zł podatku VAT – dowiedział się portal tvp.info. Gdy ujawniliśmy fakt ujęcia J., ten przekonywał, że wszystko wyjaśnił, a sprawa dotyczy „dwóch firm, których działalność okazała się nierzetelna”. Prokuratura przedstawia inną wersję wydarzeń. – Łukasz J. jest podejrzanym w sprawie wyłudzenia podatku VAT. Przyznał się do popełnienia zarzucanego mu czynu i złożył wyjaśnienia – mówi prok. Marcin Lorenc z Prokuratury Regionalnej w Szczecinie.","Portal tvp.info ujawnił 8 października, że Łukasz J. znalazł się w gronie 10 osób zatrzymanych przez funkcjonariuszy CBŚP i KAS, w związku z działalnością zorganizowanej grupy przestępczej zajmującą się oszustwami podatkowymi i praniem brudnych pieniędzy. Wówczas śledczy nie chcieli ujawnić, o co podejrzany jest projektant mody. Informacja wywołała burzę w mediach plotkarskich. Miesiąc po akcji CBŚP i KAS Prokuratura Regionalna w Szczecinie, zdecydowała się na podanie większej liczby szczegółów dotyczących podejrzanego projektanta. – Prokurator, który prowadzi to postępowanie wskazał, że chodzi o wyłudzenie podatku VAT. Podejrzany przyznał się do popełnienia zarzucanego mu czynu i złożył wyjaśnienia, których treści nie ujawniamy – powiedział tvp.info prok. Lorenc, rzecznik Prokuratury Regionalnej w Szczecinie. Stanowisko prokuratury dowodzi, że po tym jak tvp.info napisało o zatrzymaniu projektanta, on sam i jego menedżerka dopuścili się kłamstwa i manipulacji komentując w mediach ustalenie portalu.  Nie takie słodkie kłamstewkaIga Chojnicka, menedżerka, przekonywała przed południem 8 października, że „Łukasz J. nie został dziś zatrzymany”. Sam projektant, proszony o komentarz przez portal pudelek.pl stwierdził: „To nie ja! JA JEM ŚNIADANIE”. Tyle tylko, że oboje dopuścili się ewidentnej manipulacji. W artykule napisaliśmy, że Łukasz J. został zatrzymany, ale nie podaliśmy, kiedy do tego doszło. Byłoby dziwne gdybyśmy relacjonowali działania służb z 8 października, skoro tekst został opublikowany o godz. 5.59, a z treści wynikało, że wszyscy ujęci przez służby, usłyszeli już zarzuty. Tak więc w komentarzu dla Pudelka, prawdziwe mogło być tylko zdanie o śniadaniu. Po jakimś czasie, Iga Chojnicka przedstawiła nową wersję wydarzeń. – Łukasz J. został poproszony o złożenie wyjaśnień w sprawie zlecenia reklamy jednej z firm internetowych kilka lat temu. Złożył stosowne wyjaśnienia, przedłożył dokumentację i został zwolniony. (…) Łukasz J. był incydentalnie klientem firmy zamieszanej – jak się obecnie okazało – w jakieś nieprawidłowości – napisała w oświadczeniu Chojnicka, dodając, że „z uwagi na pouczenie o tajemnicy śledztwa pozostałe informacje zostały objęte tajemnicą ustawowo chronioną”. Po południu 8 października prokuratura potwierdziła informację portalu tvp.info. – Zatrzymana została osoba, która się nazywa Łukasz J. i prowadzi działalność gospodarczą. Zostały zastosowane środki zapobiegawcze w postaci 40 tys. zł poręczenia majątkowego, zakazu opuszczania kraju i zakazu kontaktowania się z innymi podejrzanymi – mówił wówczas prok. Lorenc.W końcu Łukasz J. zamieścił na Instagramie oświadczenie, równie zmanipulowane, jak wcześniejsze próby wybielenia się projektanta: „W związku z ukazującymi się informacjami i spekulacjami na mój temat wyjaśniam, że nie zostałem w dniu dzisiejszym zatrzymany. Natomiast prawdą jest, że w ubiegłym tygodniu złożyłem stosowne wyjaśnienie w prokuraturze oraz udostępniłem wszelką dokumentację. Sprawa dotyczy dwóch firm, których działalność okazała się nierzetelna. Wszelkie kwestie skarbowe zostały wyjaśnione i załatwione, a obecnie jestem na etapie ostatecznego wyjaśnienia sprawy przez organy ścigania w celu ekskulpacji mojej osoby”. ",,
Senator Pociej zmienia zdanie ws. bezpieczeństwa pieszych. „To tylko przedwyborcza gra”,"Senator Aleksander Pociej, który wystartuje w wyborach do Senatu z list KO, przyznał ostatnio, że warto wrócić do ustawy dającej pieszym pierwszeństwo na przejściu. Jak przypomina stowarzyszenie Miasto jest Nasze i Piesza Masa Krytyczna, za rządów PO wystąpił on przeciwko temu pomysłowi. „Już chcieliśmy uwierzyć w nawrócenie się senatora Pocieja, ale... lektura wywiadu i krętactwa senatora pokazują, że to tylko przedwyborcza gra” – czytamy na FB Pieszej Masy Krytycznej.","W 2015 r. senator Aleksander Pociej złożył w Senacie wniosek o odrzucenie projektu ustawy dającego pieszym pierwszeństwo jeszcze przed wejście na pasy. Ustawa ostatecznie upadła, a dla wielu osób Pociej stał się osobą, której nie zależy na bezpieczeństwie pieszych.  W niedawnej rozmowie z „Gazetą Wyborczą” kandydat KO stwierdził, że warto wrócić do tej ustawy.Do słów Pocieja krytycznie odniosło się stowarzyszenie Miasto jest Nasze i Piesza Masa Krytyczna. „Już chcieliśmy uwierzyć w nawrócenie się senatora Pocieja, ale... lektura wywiadu i krętactwa senatora pokazują, że to tylko przedwyborcza gra” – czytam na Facebooku Pieszej Masy Krytycznej.",,
"Spisek przeciwko papieżowi i spekulacje o przyszłym konklawe. „Nie oczekuję, bym został wybrany”","Przewodniczący Papieskiej Rady ds. Popierania Jedności
Chrześcijan kard. Kurt Koch zaprzeczył istnieniu spisku
przeciwko papieżowi Franciszkowi. W wywiadzie dla szwajcarskiego
dziennika „Neue Zürcher Zeitung am Sonntag” wyznał, że sam nie
oczekuje, aby został wybrany na następnego papieża. W jego
przekonaniu kardynałowie zechcą wybrać ponownie kandydata spoza
Europy.","Szwajcarski kardynał kurialny przyznał, że jako przewodniczącyPapieskiej Rady ds. Popierania Jedności Chrześcijan dość częstospotyka się z papieżem Franciszkiem, towarzysząc przedstawicielominnych Kościołów chrześcijańskich w spotkaniach z Ojcem Świętym.Daje mu to okazję do krótkich rozmów z Franciszkiem.Pytany o konklawe szwajcarski kardynał kurialny podkreślił,że jest to „bardziej spotkanie modlitewne niż wydarzeniewyborcze”. Wszyscy kardynałowie elektorzy gromadzą się w kaplicySykstyńskiej na modlitwie. Przed każdą rundą wyborów każdykardynał udaje się przed ołtarz główny, nad którym znajduje się„Sąd ostateczny”. Tam każdy obiecuje wybrać na papieża tego, kogow sumieniu uważa za najlepszego.Kard. Kurt Koch zaznaczył również, że nie ma jakiegokolwiekspisku przeciwko papieżowi Franciszkowi. Istnieją różne opinie,ale większość przedstawicieli Kurii jest wierna swoim obowiązkomw służbie Kościołowi i papieżowi.",,
Niemcy w szoku. Pielęgniarz morderca przyznał się do zabicia stu osób,"Pielęgniarz Niels Högel, odsiadujący karę dożywotniego więzienia za zabicie sześciu pacjentów, znów stanął przed sądem. Niemiecka prokuratura oskarża go o zamordowanie stu innych osób. 41-latek przyznał się do zbrodni. Na pytanie sędziego, czy zarzuty wymienione w akcie oskarżenia są prawdą, odpowiedział: „mniej więcej” – informuje BBC.","Proces w Oldenburgu na północnym zachodzie Niemiec rozpoczął się minutą ciszy w hołdzie ofiarom.   Mężczyzna miał mordować pacjentów w latach 1999-2005 w klinikach Delmenhorst w Dolnej Saksonii i w Oldenburgu na północnym zachodzie kraju.  Robił pacjentom zastrzyki zawierające zbyt duże dawki leku na serce. W ten sposób doprowadzał do ustania pracy układu krążenia. Potem próbował pacjentów reanimować.  Najpierw tłumaczył śledczym, że chciał w ten sposób wykazać się wobec kolegów i że reanimacja sprawiała mu przyjemność. Podczas przesłuchań, jako inny motyw zabójstw wymienił również „nudę”. W 2008 r. Högel został skazany na siedem lat więzienia za usiłowanie morderstwa. W latach 2014-15 w drugim procesie skazano go na dożywocie za dwa zabójstwa i próbę dwóch kolejnych. Sprawa wyszła na jaw, gdy kolega Högla odkrył, że ten robi pacjentowi nieprzepisany zastrzyk. Doprowadziło to do pierwszego wyroku na pielęgniarzu w 2008 r.  Służby dochodzeniowe przeprowadziły badania toksykologiczne kilkudziesięciu innych pacjentów, którzy zmarli w tych szpitalach, co poskutkowało postawieniem kolejnych zarzutów. Policja i prokuratura przeanalizowała historię choroby ponad 500 pacjentów. Dokonano również ekshumacji 134 ciał.  Zdaniem śledczych większości zabójstw można była zapobiec. Ze statystyk szpitalnych wynikało, że na zmianie Högla liczba reanimacji i zgonów gwałtownie wzrastała. Kierownictwo kliniki w Oldenburgu zwolniło podejrzanego pielęgniarza, wystawiając mu jednak dobre świadectwo pracy, dzięki któremu mógł podjąć pracę w Delmenhorst. Według śledczych najmłodsza ofiara Hoegla miała 34 lata, a najstarsza 96.",,
"Zgrzyt w PO. Siemoniak za „Łupaszką”, Budka – przeciw","Platforma Obywatelska zmieniała już stanowisko m.in. w sprawie przyjmowanie nielegalnych imigrantów, teraz jest niekonsekwentna, jeżeli chodzi o dekomunizację ulic. Poseł Borys Budka pochwalił białostockich radnych, którzy zagłosowali za zmianą nazwy ulicy mjr Zygmunta Szendzielarza „Łupaszki” na Podlaską, a jeszcze niedawno jego kolega partyjny uhonorował jeden z pułków patronatem tego żołnierza wyklętego.","Ulica Zygmunta Szendzielarza „Łupaszki” na osiedlu Skorupy od początku wzbudzała emocje w Białymstoku. Nazwę przeforsowali w kwietniu 2018 r. radni PiS, którzy mieli wtedy większość w radzie. Prezydent miasta proponował inną nazwę: Podlaska. Gdy tablice z patronem ulicy tam stanęły, ktoś nakleił na nich wlepki z hasłem „zbrodniarz”. Na płocie otaczającym pobliską budowę malowane były hasła m.in. „Łupaszko – morderca!!!”, „Miejsce zbrodniarzy jest na śmietniku historii. Łupaszko to ludobójca!!!”. Do tej pory co jakiś czas ktoś oblewa tablice z nazwą czerwoną farbą. W obecnej kadencji samorządu PiS jest w opozycji w radzie miasta. Większość ma Koalicja Obywatelska, w skład której wchodzą radni Forum Mniejszości Podlasia, którzy już wcześniej zapowiadali starania o zmianę nazwy ulicy. Twierdzą, że na szlaku oddziałów „Łupaszki” „były spalone wsie i ludność cywilna”. Przeciwko zmianie nazwy ulicy opowiadała się natomiast m.in. Młodzież Wszechpolska, która organizowała społeczną zbiórkę podpisów w tej sprawie. Pomysł zmiany krytykowała także np. podlaska NSZZ „Solidarność”.Kiedy kilka tygodni temu sprawa zmiany nazwy pojawiła się w porządku sesji rady, środowiska i organizacje prawicowe wróciły do protestów, przeciwni zmianie byli m.in. działacze Fundacji Podlaski Instytut Rzeczypospolitej Suwerennej i Młodzieży Wszechpolskiej. Burzliwa dyskusjaW poniedziałek radni głosowali w sprawie projektu. Głosowanie poprzedziła burzliwa dyskusja z udziałem mieszkańców. O zmianie nazwy z „Majora Zygmunta Szendzielarza »Łupaszki«” na „Podlaską” zdecydował jeden głos.Wiceprzewodniczący PO Budka Budka pochwalił radnych, którzy zagłosowali za pozbawieniem jednej z ulicy patronatu zamordowanego przez komunistów dowódcy V Wileńskiej Brygady Armii Krajowej. „Szacunek dla wszystkich białostockich radnych, którzy pomimo hejtu pokazali, że nie powinno się zakłamywać historii” – napisał na Twitterze.Publicysta Piotr Gursztyn przypomniał Budce, że to jego partyjny kolega uhonorował „Łupaszkę”. „13 marca 2015 r. minister obrony narodowej Tomasz Siemoniak  podjął słuszną decyzję, aby 9. Warmiński Pułk Rozpoznawczy z Lidzbarka Warmińskiego nosił imię Zygmunta Szendzielarza »Łupaszki«” – zwrócił uwagę.Będąc ministrem Siemoniak częściej stawał po stronie ofiar komunistycznej bezpieki. W październiku 2014 r. odwołał w trybie natychmiastowym ze stanowisk płk. Zbigniewa Zalewskiego, dowódcę garnizonu Koszalin oraz kpt. Zbigniewa Izraelskiego, komendanta garnizonu i oficera prasowego w związku z przyznaniem wojskowej asysty honorowej na pogrzeb stalinowskiego prokuratora Wacława Krzyżanowskiego. Właśnie Krzyżanowski w 1946 roku zażądał kary śmierci dla Danuty Siedzikówny „Inki”, podkomendnej „Łupaszki”. Symboliczna krewPrzeciwników żołnierza wyklętego w PO jest zresztą więcej. Gdy krakowska policja wszczęła dochodzenie w sprawie oblania czerwoną farbą pomnika Szendzielarza w Parku Jordana w maju ubiegłego roku, chuliganów bronił wiceprezydent Wrocławia Sebastian Lorenc. „To symboliczna krew ofiar, które zamordował bandzior Łupaszka” – napisał na Twitterze.Co ciekawe, przeciwnikiem dekomunizacji ulic jest Janusz Korwin Mikke, reprezentujący z obecnym Sejmie Konfederację, ugrupowanie o charakterze nacjonalistycznym. – Jestem przeciwny walczeniu z symbolami przeszłości. W Paryżu jest metro Stalingrad, nikomu to nie przeszkadza. Są ulice imienia Lenina, Hitlera jeszcze nie ma, ale w przyszłości kto wie. To jest świadectwo historii. Trzeba to pokazywać, jeżeli je usuniemy, to nie będzie ostrzeżenia na przyszłość – dowodził w wywiadzie udzielonym portalowi PolitykaWarszawska.pl.Mjr Zygmunt Szendzielarz ps. Łupaszka, dowódca V Wileńskiej Brygady Armii Krajowej, a następnie oddziałów partyzanckich Wileńskiego Okręgu AK. W 1948 r. aresztowany, dwa lata później został skazany na karę śmierci; wyrok wykonano w lutym 1951 r. w Warszawie.Miejsce pochówku „Łupaszki” przez lata było nieznane. Szczątki zidentyfikowano dopiero w 2013 r., w wyniku ekshumacji przeprowadzonych przez IPN na tzw. Łączce na Wojskowych Powązkach. Z ceremoniałem wojskowym pochowano je w Panteonie Narodowym na Powązkach w 2016 r., a żołnierz wyklęty pośmiertnie awansowany został do stopnia pułkownika.",,
„Soros jest niebezpieczny. Wypowiedział wojnę państwom narodowym”,"– George Soros jest bardzo niebezpiecznym człowiekiem. On w jednym z wywiadów wypowiedział wojnę wszystkim państwom narodowym! Sam powiedział, że jego celem jest zniszczenie państw narodowych i że jest wrogiem silnych tożsamości – powiedział w programie TVP1 „Warto rozmawiać” Eli Bartłomiej Zolkos z Jewish Defense League.","Rozmówca Jana Pospieszalskiego – Eli Bartłomiej Zolkos, aktywista z Jewish Defense League sporo uwagi poświęcił działalności George’a Sorosa. GGość programu „Warto rozmawiać” zauważył, że działania Sorosa objęły również państwo Izrael.– Soros stworzył organizację i przy pomocy administracji Obamy transferował duże pieniądze do aktywistów w Izraelu, by prawica nie wygrała — powiedział Zolkos.Zwrócił również uwagę na charakter protestów przeciwko wyborowi Donalda Trumpa na stanowisko prezydenta USA.– To histeria opłacanych tłumów. Ci opłacani aktywiści dostają miesięcznie po 50 tys. dolarów na osobę — stwierdził.Odnosząc się do sytuacji w Polsce, powiedział: mamy przede wszystkim Konstytucję RP i jeśli ktoś wypowiada wojnę państwu polskiemu, uderza w nasze wartości, to uważam, że powinno się zablokować struktury firm należących do Sorosa.Zolkos zaznaczył jednocześnie, że jest dumny ze swojej polskiej tożsamości.– Ten kraj dał mi wykształcenie, mam tu w wielu przyjaciół. Język polski to język w którym mówię i myślę. Kocham ten kraj i jestem z niego dumny — stwierdził na koniec.",,
Ambasador Rosji: Nie ma co marzyć o wizycie Putina w Polsce,"– Nie warto marzyć o rzeczach w obecnych warunkach nierealnych – powiedział ambasador Rosji w Warszawie, zapytany o ewentualną wizytę w Polsce prezydenta Władimira Putina. Poinformował, że na razie jego kraj nie zamierza przekazywać Polsce wraku tupolewa.","– W Rosji kontynuuje się śledztwo i według prawa rosyjskiego, póki się nie zakończy, wrak jako materiał tej procedury musi pozostać na terytorium Rosji – powiedział  Siergiej Andriejew w wywiadzie dla RMF FM. - Co musi się wydarzyć, żeby wrak wrócił do Polski? - dopytywał dziennikarz. – Przepraszam, już wszystko jest wyjaśnione od dawna – stwierdził ambasador.Andriejew ocenił, że stosunki polsko-rosyjskie są najgorsze od czasów II wojny światowej. Wyraził zdziwienie stwierdzeniem, że Polska po wojnie nie była państwem suwerennym i dziwił się, że nie obchodzimy wyzwolenia Warszawy przez Armię Czerwoną. Poproszony o skomentowanie nowelizacji ustawy o IPN, powiedział: „To historia Polski i oczywiście to do Polaków należy decyzja co do tego, jak widzą swoją historię”.",,
"CBOS: Polacy dobrze oceniają pracę prezydenta, narzekają na parlamentarzystów","Pozytywnie o działalności prezydenta Bronisława Komorowskiego wypowiada się 69 proc. badanych - wynika z sondażu CBOS. Wysoko oceniane są samorządy – 67 proc. dobrych ocen, a krytycznie – Sejm i Senat.","Jak podkreślono w marcowym badaniu, aktywność prezydenta Komorowskiego dobrze ocenia ponad dwie trzecie Polaków (69 proc., od lutego spadek o 2 punkty), a niemal jedna czwarta (23 proc., wzrost o 2 punkty) krytykuje tę prezydenturę.CBOS zauważa, że we wszystkich analizowanych grupach społecznych osobyzadowolone z obecnej prezydentury przeważają nad niezadowolonymi. Ocenynegatywne częściej niż inni wystawiają najmłodsi badani, respondenciznajdujący się w złej sytuacji materialnej oraz identyfikujący się z prawicą.Z aprobatą o prezydenturze Bronisława Komorowskiego niemal powszechniewypowiada się elektorat PO, a także zdecydowana większość osób popierających SLD i PSL. Zwolennicy PiS (wraz z Solidarną Polską, Polską Razem i Prawicą RP) są pod tym względem podzieleni, na ogół jednak nastawieni krytycznie.  Notowania parlamentu lepsze, ale i tak fatalne CBOS podaje, że w marcu notowania parlamentu są nieco lepsze niż w lutym,jednak nie wpływa to na ogólną wymowę społecznych ocen pracy obu izb. Krytycznie o działalności Sejmu wypowiada się 2/3 badanych (66 proc.), cooznacza spadek o 5 pkt. proc. w porównaniu do badania lutowego. Przeciwnezdanie na temat pracy posłów ma 1/5 respondentów – 20 proc. (wzrost o 2 pkt. proc). 14 proc. ankietowanych nie ma zdania na temat pracy Sejmu.  Działalność Senatu negatywnie ocenia z kolei niemal połowa ankietowanych – 49 proc. (spadek o 1 pkt. proc.). Pozytywnie o pracy senatorów wypowiada się 26 proc. badanych (wzrost o 4 pkt. proc. w porównaniu do badania w lutym). 25 proc. (spadek o 3 pkt. proc.) pytanych odpowiedziało: „trudno powiedzieć”. CBOS zaznacza, że we wszystkich analizowanych grupach społeczno-demograficznych działalność parlamentarzystów częściej spotyka sięz krytyką niż aprobatą. Pozytywnym ocenom sprzyja w pewnym stopniu młody wiek (od 18 do 34 lat) i dobra sytuacja materialna respondentów.Najwyższy poziom niezadowolenia z działalności posłów odnotowujemy wśródzwolenników SLD oraz PiS (wraz z SP, Polską Razem i Prawicą Rzeczypospolitej). Relatywnie lepiej niż pozostali oceniająją badani zamierzający głosować na PO lub PSL, jednak i wśród nich przeważaniezadowolenie z jakości pracy Sejmu.  Nieco lepsze opinie o samorządach, więcej krytyków Kościoła  Minimalnie poprawiły się opinie o funkcjonowaniu samorządów lokalnych. Działalność władz w swojej miejscowości pozytywnie ocenia 2/3 badanych (67 proc.;  wzrost o 4 pkt. proc.), a negatywnie 21 proc. (spadek o 2 pkt. proc.). Zadowoleni z pracy samorządowców zauważalnie częściej sąmieszkańcy wsi niż miast.Działalność Kościoła rzymskokatolickiego jest odbierana gorzej niż w ubiegłym miesiącu. Od lutego ubyło (o 7 punktów, do 55 proc.) badanych, którzy dobrze oceniają funkcjonowanie tej instytucji w Polsce. Jednocześnie zwiększyła się (o 4 punkty, do 32 proc.) grupa osób z niego niezadowolonych.Badanie przeprowadzono metodą wywiadów bezpośrednich wspomaganych komputerowo w dniach 5-11 marca 2015 roku na liczącej 1062 osoby reprezentatywnej próbie losowej dorosłych mieszkańców Polski.",,
Bohater „Długu” szkolił strażników,"Sławomir Sikora, który w więzieniu spędził ponad dziesięć lat, dzielił się doświadczeniami z funkcjonariuszami Służby Więziennej. O sprawie pisze „Rzeczpospolita”. Sikora to ułaskawiony przez prezydenta pierwowzór bohatera filmu „Dług”.","Na taki pomysł wpadło kierownictwo Centralnego Ośrodka Szkolenia Służby Więziennej w Kaliszu. W ramach szkolenia dla psychologów i wychowawców pracujących z więźniami zorganizowało spotkanie ze Sławomirem Sikorą.W szkoleniu uczestniczyło około 200 funkcjonariuszy. Sikora mówił o zachowaniach człowieka w sytuacjach ekstremalnych. Wyświetlono też nakręcony przez niego film o Klubie Literackim działającym w Zakładzie Karnym we Włocławku, gdzie był osadzony.Z informacji „Rzeczpospolitej” wynika, że taka forma szkolenia strażników nie spodobała się Centralnemu Zarządowi Służby Więziennej. Oficjalnie CZSW nie chciał komentować sprawy. Funkcjonariusze mówią, że dzwoniono do szkoły w Kaliszu i krytykowano za zorganizowanie szkolenia z mordercą.Sikora jest członkiem zarządu Fundacji Europejskie Centrum Wspierania Inicjatyw Społecznych, w której władzach zasiadają między innymi profesor Andrzej Bałandynowicz, ekspert do spraw więziennictwa i pułkownik Zygmunt Lizak, były dyrektor okręgowy SW w Krakowie.Sikora wraz z Arturem Brylińskim zostali skazani na 25 lat więzienia za zabójstwo bandytów naliczających im fikcyjny dług. Ich historia stała się inspiracją do nakręcenia filmu. Sikora po ponad dekadzie za kratkami został ułaskawiony przez prezydenta Aleksandra Kwaśniewskiego.",,
Akcja służb przeciwko Gołunowi. Putin zwolnił generałów,Dwóch generałów rosyjskiej policji straciło pracę. Dymisje mają związek z niedawnym zatrzymaniem i pobiciem przez śledczych dziennikarza portalu Meduza Iwana Gołunowa.,"Reporter został oskarżony o posiadanie dużej ilości narkotyków. Zarzuty cofnięto, gdy w jego obronie wystąpiło kilka tysięcy dziennikarzy i intelektualistów.Wniosek o dymisję generałów policji złożył minister spraw wewnętrznych Władimir Kołokolcew. Wcześniej eksperci kryminalistyki ustalili, że we krwi Gołunowa nie ma środków odurzających, a na zabezpieczonych w jego mieszkaniu dowodach rzeczowych nie odnaleziono odcisków palców reportera.Jak podało radio Echo Moskwy, prezydent Władimir Putin podpisał dymisje: generała Jurija Diewiatkina – naczelnika wydziału do walki z narkotykami moskiewskiego MSW i generała Andrieja Puczkowa – szefa wydziału wewnętrznego moskiewskiego MSW.Rosyjscy obrońcy praw człowieka i dziennikarze żądają ukarania policjantów, którzy mogli podrzucić Iwanowi Gołunowi narkotyki oraz ujawnienia zleceniodawcy tej prowokacji. W środę odbyły się w całym kraju demonstracje, tylko w Moskwie policja zatrzymała około 500 osób.",,
Prezydent zapowiada rozliczenie sprawy więzień CIA. „Konkretnych osób i państwa”,Rozliczenie kwestii więzień CIA i torturowania jeńców wojennych na terenie Polski zapowiedział w poniedziałek prezydent Bronisław Komorowski. – Państwo polskie poniosło poważne straty i trzeba te straty minimalizować – powiedział w rozmowie z Radiem ZET.,"Prezydent poinformował, że „będzie funkcjonował mechanizm dążący do pełnego rozliczenia kwestii” więzień CIA. – To nie będzie kwestia tylko rozliczenia konkretnych osób, ale również państwa polskiego – mówił prezydent. Zaapelował, aby „z umiarem toczyć dyskusję wokół tej sprawy”. Jednocześnie poinformował, że nie zdejmie obowiązku zachowania tajemnicy państwowej z Aleksandra Kwaśniewskiego. Powołał się na decyzję podjętą przez Lecha Kaczyńskiego. – Ja podzielam jego opinię, że to nie prezydent miał wiedzę na ten temat, tylko premier – podkreślił Bronisław Komorowski. Demonstracja PiS dowodem na demokrację w Polsce – Demokracja w Polsce ma się nie najgorzej; demonstracje są na to pośrednim dowodem - powiedział Bronisław Komorowski komentując sobotni marsz PiS w Warszawie w rocznicę wprowadzenia stanu wojennego. – Oryginalny pomysł, aby sugerując z jednej strony, że jest zagrożonademokracja, jednocześnie z tej demokracji w pełni korzystać – powiedziałKomorowski w porannym wywiadzie dla Radia Zet. – Myślę, że tak samo jest, jeśli chodzi o zagrożenia wolności słowa; i tak dalej. To są takie pomysły, żeby mobilizować członków własnej partii, własne zaplecze polityczne. To niewiele ma wspólnego z realną polityką – dodał.W jego ocenie niebezpieczne jest to, bez względu na to, ile osóbuczestniczyło w demonstracji, że gromadzi się ludzi w Polsce pod hasłem„sfałszowano wybory”. – To jest oczywiście próba robienia polityki partyjnej kosztem wiarygodności polskiej demokracji, polskiego państwa i to mi się po prostu nie podoba – mówił Bronisław Komorowski.   „Decyzja biskupów ws. marszu to prawidłowi krok”Prezydent podkreślił, że nie dziwi go decyzja biskupów o wycofaniu się z komitetu honorowego marszu i ocenia to jako prawidłowy krok.– Zdaje się, że ci biskupi byli wcześniej w komitecie honorowym marszu, tylko ten marsz się zmienił. Marsz kiedyś był marszem pamięci historycznej, a w tym roku PiS postanowiło nadać mu charakter głównie wydarzenia związanego z bieżącą polityką i atakiem z tytułu rzekomo sfałszowanych wyborów – zaznaczył. „Zamiast się kopać po kostkach, zastanówmy się, czy nie zmienićprzepisów” Odnosząc się do zarzutów ws. rozliczania wyjazdów przez marszałkaSejmu Radosława Sikorskiego, Bronisław Komorowski powiedział, że „podejrzenia w Polsce łatwo rzucić, ale trzeba z nimi uważać, jak się nie umie ich udowodnić”. W jego ocenie najlepszym wyjściem byłoby rozważenie, czy nie zmienić przepisów wewnętrznych Sejmu.Jak mówił prezydent, wydaje mu się, że „najlepiej by było, gdyby spotkało się Prezydium Sejmu albo może szersze ciało, Konwent Seniorów”. – Zamiast się kopać po kostkach i oskarżać wzajemnie, zastanówmy się, czy nie zmienićprzepisów wewnętrznych w Sejmie, tak aby nie powstawały pokusy do podejrzeń, do ataków, do agresji. Bo to na końcu zamienia się w generalne zarzuty pod adresem polskiego parlamentu, nie tylko wobec konkretnych osób – dodał.",,
Poseł PO chwali decyzję prezydenta. „To dobry gest”,"Prezydent Andrzej Duda zdecydował, że marszałkiem seniorem Sejmu będzie Iwona Śledzińska-Katarasińska, zaś Senatu Barbara Borys-Damięcka. Obie parlamentarzystki są związane z Platformą Obywatelską. – To tak powinno wyglądać, że funkcja ta przypada osobom z największym stażem i parlamentarnym i wiekowym. Pan prezydent mógłby wybrać kogoś innego, ale to dobry gest. Te dwie osoby, te dwie zacne panie będą mogły być marszałkami Sejmu i Senatu na rozpoczęcie poszczególnych kadencji – mówił portalowi tvp.info poseł PO Artur Dunin, który w niedzielnych wyborach zdobył mandat senatora.","Nie wszyscy przedstawiciele opozycji chcą jednak okazywać wdzięczność wobec głowy państwa. – Jaki dobry gest? One są po prostu marszałkiniami seniorami. Regulaminy Sejmu i Senatu są w tej materii dość proste. Koniec. Jestem przekonany, że obie panie w sposób godny i uroczysty otworzą kadencję Sejmu i Senatu – powiedział nam senator Tomasz Grodzki z PO.  Podobnego zdania jest senator Bogdan Klich z PO. – To jest naturalny gest i naturalna decyzja wynikająca po prostu z dobrego obyczaju – stwierdził.  Nieco zaskoczeni decyzją Andrzeja Dudy są politycy Zjednoczonej Prawicy. Spodziewali się, że to ktoś z ich obozu, a nie opozycji zostanie marszałkiem seniorem Sejmu i Senatu. – Pan prezydent oczywiście miał pewne pole manewru. To nie jest tak, że przepis nakazuje wskazanie najstarszego wiekiem parlamentarzystę. Jak widać Andrzej Duda skorzystał jednak z kryterium PESEL-u. Być może chciał w ten sposób zrobić ukłon w stronę opozycji – stwierdził senator PiS Jan Maria Jackowski. Senator PiS przypuszcza, że decyzja Andrzeja Dudy może mieć związek ze zbliżającą się kampanią prezydencką. Duda miałby chcieć w ten sposób pokazać, że jest prezydentem wszystkich Polaków, a nie tylko zwolenników jednego obozu.  – O ile wiem, to są najstarsze parlamentarzystki. Jedni twierdzą, że Andrzej Duda chce zrobić ukłon w stronę opozycji przed wyborami prezydenckimi. Inni obawiają się, że mogą kobiety obrazić się na prezydenta za to, że wypomina kobietom wiek – powiedział Konrad Berkowicz, przyszły poseł Konfederacji.  Czy elektorat PO będzie wdzięczny prezydentowi za wybór marszałków seniorów spośród polityków opozycji? – Trudno mi powiedzieć, ale szanse Andrzeja Dudy w wyborach prezydenckich są wysokie przede wszystkim z tego względu, że opozycja nie ma dobrego kontrkandydata – ocenił Berkowicz.",,
„Zapraszamy SLD do Europy Plus”,"Aleksander Kwaśniewski zaprosił SLD do udziału w projekcie Europa Plus, który buduje wspólnie m.in. z
Januszem Palikotem. Były prezydent ocenił, że dla RP, a więc i samego Palikota musi być miejsce na kongresie lewicy; choć „dziś niczego nie warunkuje”. Europa Plus zaprezentowała pełnomocników, którzy będą budowali struktury formacji w terenie.","Kwaśniewski podkreślił, że Europa Plus jest ruchem otwartym. – Chcemy, żeby dołączyło do nas jak najwięcej podmiotów politycznych, jak najwięcej ludzi. Z tego oczywiście wynika również - o czym mówimy od samego początku - naszaoferta wobec SLD, z którym jestem związany emocjonalnie i historycznie – podkreślił były prezydent.– SLD jest szanowanym przez nas, uznawanym i potrzebnym partnerem w budowaniu takiej właśnie koncepcji jak najszerszego frontu centrolewicowego – dodałKwaśniewski. Zaznaczył, że miał okazję rozmawiać o tym w ostatnich dniach zszefem SLD Leszkiem Millerem i wiceszefem Sojuszu Józefem Oleksym. „Szeroki front”– Mam nadzieję, że po tej rozmowie zostaną podjęte kolejne kroki, którepozwolą nam stworzyć taki front – powiedział były prezydent.Kwaśniewski podkreślał, że jest bardzo usatysfakcjonowany tym, że inicjatywa współpracuje z Ruchem Palikota; mówił, że ta współpraca „krzepnie” i że on (Kwaśniewski)„liczy na więcej”.  Dodał, że wierzy, iż będą rozmowy między SLD a Ruchem Palikota. –Że będziemy szukać tego, co łączy, a nie dzieli, że idea, która miprzyświeca od samego początku, żeby budować jak najszerszy ruchcentrolewicowy ma szanse się spełnić – mówił.W ramach Europy Plus mają w przyszłym roku powstać centrolewicowe listywyborcze do Parlamentu Europejskiego.Władze SLD podjęły w lutym decyzję, że partia wystartuje w eurowyborach podwłasnym szyldem. Zaproponowały też wtedy Kwaśniewskiemu współpracę przytworzeniu przed wyborami do PE „Sojuszu dla Europy”. Europa Plus zaprezentowała 16 pełnomocników wojewódzkich, którzybędą budowali struktury formacji w terenie. Kwaśniewski podkreślił, że nie sąto „jedynki” na listach, bo liderzy list przedstawieni zostaną dopierojesienią.–Europa Plus istnieje, krzepnie, ma swoje struktury i będzie brała udział wwyborach zarówno do Parlamentu Europejskiego w maju 2014 roku, jak i być możew kolejnych wyborach – powiedział były prezydent.",,
Heiko Maas: Niemcy powinni mieć świadomość skali oporu Polaków wobec Hitlera,"– Dzisiaj i jutro upamiętnimy niebywałą siłę oporu Polaków, którą przeciwstawili okrutnym niemieckim okupantom od sierpnia do października. I to jest szczególne, ponieważ my, 20 lipca, upamiętnialiśmy niemiecki ruch oporu. Kiedy pomyślę, jak nieliczna to była grupa i ilu ludzi przeciwstawiło się Hitlerowi w Warszawie, to wydaje mi się, że jest to fakt, który w Niemczech powinien znaleźć się w ogólnej świadomości – powiedział Heiko Maas, szef niemieckiej dyplomacji, podczas spotkania z Jackiem Czaputowiczem w Warszawie.","Heiko Maas, szef niemieckiego MSZ podkreślił, że „Niemcy poczuwają się moralnie do swojej odpowiedzialności za II wojnę światową i do tego, co wyrządziła ta wojna Polsce”. Dyplomata zwrócił uwagę na skalę oporu Polaków wobec okupanta. – Dzisiaj i jutro upamiętnimy niebywałą siłę oporu Polaków, którą przeciwstawili okrutnym niemieckim okupantom od sierpnia do października. I to jest szczególne, ponieważ my 20 lipca upamiętnialiśmy niemiecki ruch oporu. Kiedy pomyślę, jak nieliczna to była grupa i ilu ludzi przeciwstawiło się Hitlerowi w Warszawie, to wydaje mi się, że jest to fakt, który w Niemczech powinien znaleźć się w ogólnej świadomości  – mówił Maas.",,
"„By powstrzymać PiS, trzeba siły prezydenckiego weta”. Tusk zabrał głos po wyborach",Przewodniczący Rady Europejskiej Donald Tusk od niedzieli nie skomentował wyników wyborów w Polsce ani nie pogratulował PiS zwycięstwa. Dopiero teraz zabrał głos w tej sprawie podczas rozmowy z dziennikarzami w Brukseli.,"Tusk pogratulował zwycięzcom niedzielnych wyborów parlamentarnych, ale – jak dodał – „większe nadzieje wiążę z tymi, którzy wybory do Sejmu przegrali”. – Chociaż uzyskali naprawdę bardzo dobre wyniki, a co najważniejsze, osiągnęli dzięki zjednoczeniu wysiłków świetny wynik w wyborach do Senatu; wygrali wybory do Senatu – skomentował wyborczy wynik opozycji. Były premier zaapelował też, żeby tego „zjednoczeniowego wysiłku nie zmarnować w konfliktach albo w braku szacunku czy respektu w relacjach wzajemnych między partiami politycznymi”. – Nie można zmarnować przede wszystkim ludzkich nadziei związanych z tym wynikiem – zaznaczył. – Chciałbym bardzo, żeby partie polityczne reprezentowane w Senacie i senatorowie niezależni jak najszybciej usiedli ze sobą i znaleźli rozwiązanie, które zagwarantuje, że to życzenie wyborców stanie się politycznie znaczącym faktem – podkreślił. Tusk odniósł się również do przyszłorocznych wyborów prezydenckich podkreślając, że to jest absolutnie strategiczna sprawa. Co zrobić, by zatrzymać PiS?– Przed nami cztery lata, gdzie prawdopodobnie rządzić będzie rząd PiS. Aby zatrzymać, powstrzymać rząd PiS w robieniu szkód, trzeba mieć siłę prezydenckiego weta – stwierdził były premier Polski. W jego ocenie „najważniejsze jest wybranie przez opozycję kandydata, który będzie miał największe szanse przekonać tych, którzy dziś głosują na PiS oraz wahających się”. Jak dodał, zasadniczym i strategicznym pytaniem jest, czy Polska te najbliższe cztery lata zmarnuje, czy też poprzez mądry wybór kandydata na prezydenta uda się Polakom i politycznym elitom skłonić, przymusić rządzących, aby unikali błędów w wymiarze międzynarodowym, jak i krajowym. Stwierdził także, że wybór kandydata na prezydenta można „przekonsultować, rozmawiając z ludźmi, ekspertami, pomiędzy partiami politycznymi, robiąc badania”. Na pytanie, czy zdecyduje się wystartować w wyborach prezydenckich odparł, że „jeśli pojawia się jednoznaczna wola, żeby wspólnie budować kandydaturę, która ma największe szanse na zwycięstwo, to nikt nie powinien się wahać”. Zastrzegł, żeby „nie wyciągać wniosków o charakterze personalnym” w odniesieniu do niego.– Dzisiaj jest przynajmniej kilka osób na polskiej scenie politycznej, które mają takie same, a może większe szanse, żeby przekonać wątpiących – zauważył Tusk.Pytany, czy będzie ubiegał się pod koniec listopada w Zagrzebiu o szefostwo w Europejskiej Partii Ludowej, podkreślił, że dostał taką propozycję. Nie wykluczył, że będzie kandydował na szefa EPL. „Zaangażowanie w EPL nie wyklucza zaangażowania w sprawy krajowe”–  Zaangażowanie w EPL, inaczej niż bycie szefem Rady Europejskiej, nie wyklucza zaangażowania w sprawy krajowe. Nie mówię tu o wyborach prezydenckich, tylko generalnie o moim powrocie do aktywności w życiu publicznym w Polsce. Ewentualne przywództwo w EPL na pewno nie powstrzyma mnie przed pełnym zaangażowaniem w sprawy polskie – zapowiedział. Szef Rady Europejskiej był pytany także o apel, aby zakończyć bitwy polityczne o Senat. Chodzi o słowa prezesa PiS Jarosława Kaczyńskiego, który stwierdził, że PiS będzie dążyć do tego, by Senat stał się miejscem, „w którym wojna niszcząca polską politykę będzie co najmniej ograniczona”. –  Współpraca pokojowa, koegzystencja w parlamencie w ustach Jarosława Kaczyńskiego brzmi jak nieświeży dowcip na nieudanym stand-upie – ocenił Tusk. Dodał, że gdyby choć przez sekundę serio potraktować deklarację Kaczyńskiego, to „spróbujmy w takim razie na nowo odbudować chociażby elementarne zaufanie, ale nie w Senacie, gdzie przegrałeś, chłopie, tylko, jeśli masz dobrą wolę, to róbmy to wszędzie”.",,
Niezwykłe odkrycie w Gnieźnie. W tym budynku mogli rezydować pierwsi władcy Polski,"Fragment jednej z najwcześniejszych budowli kamiennych w kraju odkryto na Górze Lecha w Gnieźnie podczas wykopalisk w ramach „Ekspedycji Palatium. Gniezno 2019”. Niewykluczone, że znalezisko datowane na X/XI w. to część siedziby pierwszych polskich władców.","We wtorek podsumowano badania prac wykopaliskowych przy kościele św. Jerzego, prowadzonych przez Muzeum Początków Państwa Polskiego w Gnieźnie. Jak powiedział kierownik badań dr Tomasz Janiak, w ich trakcie odsłonięto m.in. fragment narożnika budowli przedromańskie. Niewykluczone, że jest to część palatium: rezydencjonalno-sakralnej siedziby pierwszych polskich władców. Janiak zaznaczył, że z całą pewnością odkryto „obiekt unikatowy, o dużej wartości badawczej i historycznej”. – Jest to budowla przedromańska, jedna z najwcześniejszych budowli kamiennych w kraju, datujemy ją na X w. - 1. połowę XI w. Trudno nam powiedzieć coś bliżej o funkcji tego obiektu. Może być to pozostałość aneksu czy kaplicy stanowiącej część najwcześniejszego gnieźnieńskiego palatium. Być może jest to narożnik wolno stojącego kościoła - tego samego, w którym, jak mówią źródła pisane - złożono relikwie Pięciu Braci Męczenników – powiedział Janiak. Jak dodał, wiele wskazuje na to, że jest to element przedromańskiego zespołu bramnego, prowadzącego do wnętrza członu książęcego grodu, gdzie znajdowała się siedziba władcy. Podkreślił, że przedromańska, kamienna brama to unikat w Polsce - nikłe relikty takiego założenia fortyfikacyjnego znane są jedynie z Wawelu. Podczas prac odnaleziono też m.in. rumosz – wysypisko kamieni i zaprawy z okresu wczesnego średniowiecza, pochodzących z rozbiórki przedromańskiej budowli kamiennej oraz fragment muru ceglanego wzniesionego w XVI w. z polecenia arcybiskupa Jana Łaskiego, który okalał niegdysiejszy cmentarz przy kościele św. Jerzego. Jak podkreślili badacze, teren prowadzonych pracy był wielokrotnie niwelowany, przez co natrafienie na jednoznaczny ślad jakiejś dużej budowli jest niemożliwe. Koniec prac wykopaliskowych nie wieńczy trwającego projektu. Kierownik działu naukowego gnieźnieńskiego muzeum Łukasz Kaczmarek wyjaśnił, że w miejscu prac pobrane zostaną próbki, porobione zdjęcia. Po zabezpieczeniu odsłoniętych reliktów specjalną folią wykopy zostaną zasypane. Potem rozpoczną się prace laboratoryjne i gabinetowe. W ostatnich dniach w Gnieźnie odbyło się seminarium naukowe poświęcone znaczeniu odkryć na Górze Lecha. Wzięło w nim udział kilkudziesięciu specjalistów z całego kraju. – Efektem spotkania była prosta konkluzja - to, co odkryliśmy, jest niezwykle ważnym znaleziskiem, zwiększającym niewielki zbiór w ogóle reliktów budownictwa przedromańskiego w Polsce. Należy jednak kontynuować badania, także wykopaliskowe. Być może więcej odpowiedzi dostarczą nam badania w samym kościele św. Jerzego. Wstępne rozmowy co do możliwości ich przeprowadzenia w przyszłym roku już się toczą – powiedział dyrektor Muzeum Początków Państwa Polskiego w Gnieźnie dr Michał Bogacki. W przyszłym roku w kościele mają być prowadzone prace konserwatorskie, w ich trakcie wymieniana ma być m.in. posadzka. Będzie to unikatowa okazja do przeprowadzenia badań archeologicznych wewnątrz świątyni. Jak podkreślili przedstawiciele muzeum, badania nie byłyby możliwe bez udziału finansowego ze środków Starostwa Powiatowego w Gnieźnie oraz Miasta Gniezno. Dodatkowo przedsięwzięcie wsparły finansowo lub materiałowo gnieźnieńskie firmy.",,
Papież pożegnał Kolumbię. Zaapelował o trwały pokój i pojednanie,"Na zakończenie wizyty w Kolumbii papież Franciszek odprawił w niedzielę mszę w porcie, w mieście Cartagena. W homilii mówił, że warunkiem trwałego pokoju w kraju, po dziesięcioleciach wojny domowej, jest dążenie do dobra wspólnego, równości i sprawiedliwości. W nocy z niedzieli na poniedziałek polskiego czasu Ojciec Święty wyruszył w drogę powrotną do Rzymu.","Papież nawiązał do swych spotkań z ofiarami konfliktu w Kolumbii oraz rozpoczętego procesu pojednania narodowego, a także hasła swej pielgrzymki: „Zróbmy pierwszy krok”.Wiele świadectw– W tych dniach wysłuchałem wielu świadectw osób, jakie wyszły naprzeciw tym, którzy wyrządzili im zło. Mogłem przekonać się, że mają straszne rany, że ponieśli nieodwracalne straty, które dalej wywołują płacz, a jednak osoby te wyszły do nich, zrobiły pierwszy krok na drodze innej niż te wcześniej przebyte – mówił papież.– Kolumbia od dziesięcioleci dąży do pokoju i, jak naucza Jezus, nie wystarczy, aby dwie strony zbliżyły się do siebie, prowadziły dialog. Trzeba było, aby wiele osób włączyło się do dialogu wynagradzającego grzechy – oświadczył Franciszek.Następnie podkreślił: „Drogi zaprowadzania pokoju, prymatu rozsądku nad zemstą, subtelnej zgody między polityką i prawem nie mogą pomijać procesów ludzkich”. Ważny dialog Franciszek położył nacisk na znaczenie dialogu w cztery oczy, spotkania, wyjaśnianie sobie nawzajem i przebaczanie jako niezbędne elementy pojednania.Wyraził przekonanie, że „głębokie rany historii wymagają koniecznie instytucji, w których sprawiedliwości staje się zadość, gdzie umożliwia się ofiarom poznanie prawdy, a szkody są odpowiednio wynagradzane, gdzie działa się wyraźnie na rzecz tego, by uniknąć powtórzenia się zbrodni”. Przypomniał, że musi temu towarzyszyć wielka przemiana zgodnie z zasadami chrześcijańskimi. – Kulturze śmierci i przemocy odpowiadamy kulturą życia i spotkania – mówił.– Są ludzie, którzy dalej czynią zło – przyznał papież. Mówił o „rozdzierającym dramacie narkomanii, z której czerpie się zyski”, o niszczeniu zasobów naturalnych i zanieczyszczeniu środowiska, o wyzysku, procederze nielegalnego transferu pieniędzy. Handel ludźmi i tragedia imigrantów                        – Myślę o prostytucji, która codziennie pochłania niewinne ofiary, zwłaszcza wśród ludzi młodych, myślę o ohydzie handlu ludźmi, o przestępstwach i nadużyciach wobec nieletnich, o niewolnictwie, które dalej sieje grozę w wielu częściach świata, o często niedostrzeganej tragedii imigrantów, których wykorzystuje się nikczemnie w warunkach bezprawia - powiedział.Papież wskazał, że jeśli Kolumbia pragnie stabilnego i trwałego pokoju, musi pilnie zrobić krok naprzód w kierunku dobra wspólnego, równości, sprawiedliwości, poszanowania natury ludzkiej i jej potrzeb.Następną papieską podróż zapowiedziano na przełom listopada i grudnia. Franciszek uda się wtedy do Birmy i Bangladeszu.",,
Obama do Polonii: imigranci czynią Amerykę wyjątkową,"- To imigranci, ludzie o różnym narodowym i etnicznym pochodzeniu czynią Stany Zjednoczone wyjątkowe – mówił prezydent USA Barack Obama we wtorek w polonijnym Copernicus Center w Chicago, broniąc ogłoszonego w ubiegłym tygodniu dekretu imigracyjnego. Swoje przemówienie rozpoczął od przywitania się po polsku – powiedział „Dzień dobry”.","– Jesteśmy narodem silnym, wyjątkowym, bo znajdujemy sposoby, by przyjąć ludzi (...) i pomóc uczynić życie lepszym dla każdego. Nie wznieśliśmy Statuy Wolności z plecami skierowanymi w kierunku świata, zbudowaliśmy ją jako latarnię dla świata – powiedział Obama.Prezydent USA bronił ogłoszonego w ubiegłym tygodniu dekretu imigracyjnego, w wyniku którego prawie 5 mln nielegalnych imigrantów może otrzymać prawną ochronę przed deportacją. Kładł nacisk na ekonomiczne zyski, jakie przyniesie uregulowanie sytuacji milionów nielegalnych imigrantów w USA, którzy dostaną pozwolenie na pracę, wyjdą z szarej strefy i zaczną płacić podatki. Obama powiedział, że jego dekret przyczyni się do wzrostu amerykańskiego PKB o 90 – 210 mld USD w ciągu dekady. – Imigranci zakładają ponad jedną czwartą nowych firm w USA – powiedział Obama. Swe przemówienie prezydent rozpoczął od „Dzień dobry”, witając po polsku tłumy zgromadzone w polonijnym centrum kultury Copernicus Center. Wybrał to miejsce na przemówienie, by pokazać, że kwestia imigracji wykracza poza największą w USA latynoską wspólnotę imigrantów. Centrum Copernicus znajduje się w północno-zachodniej części Chicago, zamieszkałej przez przybyszy nie tylko z Polski, ale z całej Europy Wschodniej.– Chicago to miasto imigrantów. Tu w publicznej szkole możemy usłyszeć 15-17 różnych języków. Imigranci stworzyli to miasto: Szwedzi, Irlandczycy, Polacy, Niemcy, Włosi – wyliczał Obama.Obama już w ubiegłym tygodniu, ogłaszając swój dekret mówił w Las Vegas, że w USA mieszkają bez uregulowanej sytuacji nie tylko Latynosi, ale też imigranci z Irlandii, Polski, Ukrainy. – To nie jest tylko problem latynoski, to problem Ameryki – mówił, tłumacząc konieczność reformy prawa imigracyjnego w USA. Przemówienie Obamy w Chicago kilkakrotnie przerwały okrzyki osób z widowni, krytykujących prezydenta USA za deportacje nielegalnych imigrantów. „Natychmiast zakończyć deportacje” – głosił transparent jednej z kobiet. Latynosi od dawna wytykają Obamie, że za jego prezydentury zintensyfikowano wydalenia. Potwierdzają to dane ministerstwa bezpieczeństwa, z których wynika, że w ciągu sześciu lat z USA deportowano ponad 2 mln osób, czyli tyle ile przez osiem lat urzędowania George'a Busha w Białym Domu.Przy deportacjach nacisk na osoby stwarzające zagrożenieObama ogłaszając dekret imigracyjny przyznał, że osoby nielegalnie przekraczające granicę USA będą dalej odsyłane do swych krajów. Ale podkreślił, że przy deportacjach nacisk będzie położony na osoby stwarzające zagrożenie dla bezpieczeństwa USA, przestępców, członków gangów.W myśl dekretu, deportacji unikną natomiast te osoby, które żyją w USA minimum pięć lat i są rodzicami dzieci, które mają amerykańskie obywatelstwo (bo urodziły się w USA) lub uregulowany status, a także nie były karane. Jeśli spełnią te kryteria – zarejestrują się oraz uiszczą odpowiednie opłaty, to otrzymają zgodę na pobyt i pracę w USA na trzy lata, z możliwością odnowienia po upływie tego terminu.                                                    Barack Obama, prezydent USA (fot. PAP/EPA/KAMIL KRZACZYNSKI) Republikanie przeciwni dekretowiDekret jest jednak niezwykle krytykowany przez Republikanów, którzy od stycznia przejmują pełną kontrolę nad Kongresem. Zapowiadają, że w celu skłonienia prezydenta do wycofania tego aktu, który ich zdaniem nie jest niczym innym niż amnestią, mogą wykorzystać negocjacje budżetowe albo zablokować w Senacie różne nominacje rządowe.Jak szacuje Pew Research Center, aż dwie trzecie z 11,2 mln nielegalnych imigrantów żyjących w USA pochodzi z Meksyku (5,8 mln) i państw Ameryki Środkowej (1,7 mln). Reszta przyjechała do USA z Azji, Ameryki Południowej lub Europy. Najczęściej przybyli legalnie, na wizach turystycznych, ale nielegalnie pozostali w USA na stałe.Na dekrecie może skorzystać nawet 45 tys. PolakówZajmujący się badaniem Polonii w USA Instytut Piast szacuje, że na dekrecie Obamy skorzysta nawet około 40-45 tys. Polaków, czyli mniej więcej połowa nielegalnie przebywających w USA imigrantów z Polski.Tuż przed przemówieniem Obama spotkał się w Copernicus Center z liderami organizacji imigracyjnych. Polonię reprezentowała Grażyna Zajączkowska ze Zrzeczenia Amerykańsko-Polskiego (Polish Americac Assosiation), organizacji niosącej pomoc socjalną Polakom w USA.",,
Polacy na Litwie mają kandydata na prezydenta,"Szef Akcji Wyborczej Polaków na Litwie – Związku Chrześcijańskich Rodzin (AWPL-ZChR), europoseł Waldemar Tomaszewski w poniedziałek zgłosił chęć startu w wyborach prezydenckich, które na Litwie odbędą się 12 maja – poinformowała Główna Komisja Wyborcza.","Poniedziałek to ostatni dzień rejestracji kandydatów w wyborach prezydenckich. Tomaszewski jest 14. osobą, która zgłosiła chęć udziału w wyścigu wyborczym. Do 28 marca pretendenci muszą przedstawić co najmniej 20 tys. podpisów osób ich popierających. Tomaszewski wcześniej informował, że rozważa możliwość kandydowania; wskazywał, że jest do tego namawiany „podczas licznych spotkań zarówno z wyborcami (...), jak też przez kolegów i koleżanki z AWPL-ZChR”. Nie jest to pierwszy start Tomaszewskiego w wyborach prezydenckich na Litwie. Uczestniczył w nich już dwukrotnie – w 2009 i 2014 roku. Za pierwszym razem zdobył 4,68 proc. głosów, za drugim – 8,23 proc. głosów wyborców, co dało mu piąte miejsce. Wśród kandydatów na urząd prezydenta są litewscy posłowie, europarlamentarzyści, ekonomiści, a także filozof i sportowiec. Faworytami są obecny premier Saulius Skvernelis, posłanka partii konserwatywnej Związek Ojczyzny – Litewscy Chrześcijańscy Demokraci Ingrida Szimonyte i były główny doradca prezesa banku SEB Gitanas Nauseda.",,
„Procedura art. 7 jest przeciągana”. Szymański dostrzega „polityczne emocje wokół KE”,"Polska jest zaskoczona i rozczarowana brakiem reakcji Komisji Europejskiej na nowelizację ustawy o Sądzie Najwyższym – oświadczył wiceminister spraw zagranicznych Konrad Szymański. Sprawa zmian w ustawie była jednym z tematów wysłuchania Polski na unijnej naradzie ministerialnej w Brukseli, dotyczącej reformy sądownictwa.","Polska oczekiwała, że Komisja ogłosi zamiar wycofania skargę z unijnego Trybunału Sprawiedliwości, ale tak się nie stało. Wiceminister spraw zagranicznych Konrad Szymański powiedział, że spodziewał się innej reakcji. Po wysłuchaniu powiedział dziennikarzom, że jego zdaniem bardzo wiele państw UE chciałoby, aby procedura art. 7 wobec Polski była bliżej wygaszenia. Jak dodał, teraz jest ona przeciągana. Podczas trzeciego wysłuchania Polski 12 państw UE zabrało głos, a 11 z nich zdecydowało się na zadanie pytań. Dotyczyły one różnych spraw, nie tylko nowelizacji ustawy o Sądzie Najwyższym.Z relacji wiceministra Szymańskiego wynika, że padały one już podczas wcześniejszych dyskusji. Austria, która w tym półroczu kierowała pracami Unii, przekazuje sprawę Rumunii, która od stycznia będzie sprawować półroczne przewodnictwo we Wspólnocie. – Od początku uczestnicząc w tym procesie mogę tylko powiedzieć, że wszystkie te pytania już były zadane i myślę, że wszystkie odpowiedzi również zostały udzielone w sposób niezwykle szczegółowy i niezwykle rzeczowy – ocenił Szymański. Dodał, że wszystkie państwa, które zabrały głos, zwróciły uwagę, że przyjęcie nowelizacji ustawy o Sądzie Najwyższym jest bardzo pozytywnym sygnałem. Zaznaczył, że jednocześnie Komisja Europejska wciąż nie przedstawiła w tej sprawie „konkludowanej opinii”.",,
Polskie obligacje na rekordowym poziomie,"Polskie finanse publiczne są w historycznie najlepszej kondycji. Obligacje, czyli dług, który emituje państwo, gdy chce pożyczyć pieniądze, zanotowały w czwartek rekordowy poziom rentowności. W przypadku dziesięcioletnich obligacji ten poziom spadł poniżej 2 proc. W takiej sytuacji Polska może taniej pożyczać pieniądze na międzynarodowych rynkach niż Stany Zjednoczone.","Rentowność obligacji, czyli to, ile na długu emitowanym przez państwo będzie można zarobić, traktowane jest przez międzynarodowych inwestorów jak papierek lakmusowy, dotyczący kondycji danej gospodarki. Im poziom rentowności bliższy jest zera, tym bardziej – zdaniem inwestorów – stabilna jest gospodarka. Państwo jest wtedy w stanie regulować swoje zobowiązania.Obligacje w Niemczech są poniżej zera. W Stanach Zjednoczonych ten pozom wynosi nieco ponad 2 proc. W przypadku Polski poziom ten spadł w czwartek poniżej 2 proc., co oznacza, że możemy – w razie potrzeby – korzystniej zadłużać się na rynku niż USA.",,
SLD potrzebuje silnego przewodniczącego,"Miller bardziej kojarzy się lewicą, która potrzebuje teraz silnego przywódcy","Leszek Miller ma większe szanse na bycie szefem klubu SLD niż Ryszard Kalisz, bo jest symbolem tej partii i symbolem czasów jej świetności. To on doprowadził do dwukrotnych rządów koalicji pod wodzą Sojuszu. Jednak z drugiej strony jego wybór może wywołać krytykę, bo przecież to on był architektem afery Rywina i w końcu spowodował osłabienie i zmarginalizowanie partii na scenie politycznej. Reasumując plusy i minusy, to jednak Miller daje większą gwarancję poprawy sytuacji w SLD.Ryszard Kalisz, jak mi się wydaje, kojarzony może być jako taki polityczny celebryta. Z zachowaniem, które zbytnio nie przystoi politykom. Gdy był ministrem spraw wewnętrznych w rządzie Millera, bardziej imponował kompetencjami niż teraz. Pamiętajmy, że był też o krok od wstąpienia do Ruchu Palikota i dla szeregowego członka SLD, ktoś, kto był już poza partią nie daje gwarancji takiej stabilności. Uważam, że szef klubu SLD powinien także stanąć na czele tej partii. Rozdzielenie tych funkcji nie sprawdziło się przy Napieralskim i Olejniczaku, z powodu kompletnie odmiennej wizji partii. Grzegorz Napieralski poprzez politykę odcinania konkurentów, stracił zaplecze organizacyjne. Ale Leszek Miller mógłby takie zaplecze mieć. SLD musi mieć władzę skoncentrowaną w jednej osobie, bo w tej sytuacji, w jakiej się znalazła partia, lider musi być niekwestionowany i musi podejmować strategiczne decyzje.Pewne jest, że nowy szef klubu i partii musi być otwarty na inne ruchy związane z lewicą. Wizja zamykania się we własnym kręgu, jak to pokazywał Napieralski, nie sprawdziła się i doprowadziła do takiej a nie innej sytuacji partii.Profesor Henryk Domański, dyr. Instytutu Filozofii i socjologii PAN",,
Lider SP u wicepremiera Pawlaka,"Szef Solidarnej Polski Zbigniew Ziobro powiedział po wtorkowym spotkaniu z wicepremierem Waldemarem Pawlakiem, że mają zbliżone stanowisko m.in. ws. pakietu klimatycznego oraz kwestii kasowej metody rozliczania VAT. Szef SLD, Leszek Miller wczoraj odmówił spotkania w tej sprawie. Dziś rzecznik klubu SLD Dariusz Joński powiedział TVP Info, że do Waldemara Pawlaka zostało wysłane zaproszenie na spotkanie z przedstawicielami lewicy na posiedzeniu klubu Sojuszu.","Spotkanie Pawlaka z Ziobrą w Ministerstwie Gospodarki trwało około godziny. Jak relacjonował Ziobro, była to „dobra rozmowa”, dotycząca propozycji gospodarczych PSL, m.in. ws. VAT oraz inicjatyw SP. Ziobro podkreślił, że w trzech sprawach razem z Pawlakiem „myślą bardzo podobnie”.  Pierwsza z nich to – jak zaznaczył – sprawa unijnego pakietu klimatycznego. Pod koniec września SP rozpoczęła przy współpracy z NSZZ „Solidarność” i OPZZ zbieranie podpisów pod wnioskiem w sprawie ogólnoeuropejskiego referendum, którego celem jest zawieszenie części postanowień pakietu klimatycznego.  –  Waldemar Pawlak ze zrozumieniem podchodzi do tej inicjatywy. Myślę, że będzie okazja do dalszej współpracy między nami. Chcielibyśmy, żeby to była akcja wykraczająca poza jedną partię, porozumienie międzypartyjne. Sprawa ograniczenia pakietu klimatycznego jest sprawą naszego interesu narodowego, gospodarki  – podkreślił Ziobro.  Dodał, że zaproponował Pawlakowi, aby rozważył współpracę z SP „w obszarze likwidacji przepisów, które są narzucone w Polsce dodatkowo w stosunku do rozwiązań Unii Europejskiej, które musimy implementować”. –  Myślimy tu podobnie  – stwierdził szef SP. Ziobro dodał, że SP zgadza się z propozycją Pawlaka dotyczącą zmian w tzw. kasowej metodzie rozliczenia VAT. Po spotkaniu Pawlak-Ziobro rzecznik PSL Krzysztof Kosiński poinformował natwitterze, że dotyczyło ono m.in. ograniczenia obciążeń dla przedsiębiorców. „SP będzie wspierała propozycje wicepremiera Pawlaka dotyczące ułatwień dla przedsiębiorców, w tym metody kasowej VAT. Wspólne jest również stanowisko dot. pakietu klimatycznego” – napisał Kosiński. Rzecznik PSL poinformował ponadto, że na środowe popołudnie zaplanowana jest konferencja Pawlaka, na której wicepremier podsumuje cykl spotkań zpolitykami opozycji.   Założenia do przygotowanego przez resort Pawlaka projektu ustawy o redukcji niektórych obciążeń administracyjnych w gospodarce zostały we wtorek przyjęte przez rząd. Projektowane przepisy zakładają zniesienie obowiązku zapłaty podatku VAT przez małego podatnika w przypadku nieotrzymania przez niego płatności za dostarczony towar lub usługę, jeżeli jego kontrahentem jest podatnik VAT. Jednocześnie brak obowiązku zapłaty podatku po stronie przedsiębiorcy powiązany będzie z ograniczeniem prawa do odliczania podatku przez dłużnika. W rozumieniu tych przepisów mały podatnik to taki, którego roczne obroty nie przekraczają 1,2 mln euro.  –  Są tematy, w których będziemy dalej współpracować i rozmawiać” – powiedział Ziobro. Szef SP przyznał, że Pawlak ma inne niż on poglądy m.in. na politykę prorodzinną, ZUS, tzw. umowy śmieciowe. Przed spotkaniem Ziobro mówił, że zamierza przedstawić Pawlakowi propozycje Solidarnej Polski dotyczące bezrobocia zwłaszcza młodych ludzi, polityki prorodzinnej i podatków.  Jak powiedział, SP chce, by „radykalnie ograniczyć umowy śmieciowe przy równoległym istotnym obniżeniu składki do ZUS”. Zdaniem Ziobry takie posunięcie poprawi sytuację pracowników, a wpływy do ZUS nie ulegną zmianie. Zapowiedział, że zaproponuje wicepremierowi, by „wspólnie z kolegami z rządu” rozważył ograniczenie podatków dla przeciętnie zarabiających Polaków. O polityce prorodzinnej  Trzecią propozycją SP dla Pawlaka – mówił – jest pakiet rozwiązań dotyczących polityki prorodzinnej, m.in. wydłużenie do jednego roku urlopu macierzyńskiego, podniesienie zasiłków na dzieci oraz ułatwienie dostępu do żłobków i przedszkoli. Jako źródła sfinansowania tych propozycji Ziobro wskazał: podatek odtransakcji finansowych, podatek bankowy oraz podatek od hipermarketów. Ziobro zapowiadał też, że na początku spotkania przedstawi Pawlakowi pomysł, by w Ministerstwie Gospodarki powstał zespół, który zajmowałby się „realną oceną obecnego ustawodawstwa w obszarze prowadzenia działalnościgospodarczej”. Jak tłumaczył, chodzi o to, by pilnować, aby Polska spełniała unijne wymogina poziomie minimum. –  Proponujemy, aby polski rząd pochylił się nad licznymi ustawami i zlikwidował wszystko to, co jest ponad minimum wymagane od nas przez UE  – powiedział. Pawlak zaproponował w ubiegłym tygodniu liderom ugrupowań parlamentarnychspotkania; aby rozmawiać m.in. o deregulacji, propozycjach zmian wrozliczaniu VAT, a także zmianach dotyczących partnerstwapubliczno-prywatnego, tak by samorządy mogły zrealizować więcej inwestycji. Czas dyskusji z opozycją    W poniedziałek Pawlak spotkał się z liderami: PiS – Jarosławem Kaczyńskim i Ruchu Palikota – Januszem Palikotem. Tego samego dnia szef SLD Leszek Miller wykluczył możliwość spotkania z Waldemarem Pawlakiem, mówiąc, że „nie uważa by Pawlak był partnerem do rozmów jeśli nie wie czy chce być w koalicji czy opozycji”. Dziś rzecznik klubu SLD Dariusz Joński powiedział TVP Info, że do Waldemara Pawlaka zostało wysłane zaproszenie, by ten spotkał się z przedstawicielami lewicy na posiedzeniu klubu SLD.  –  Przewodniczący Leszek Miller ani razu nie zmienił zdania, zawsze mówił, że może się spotkać, ale nie potajemnie i w cztery oczy tylko na forum klubu SLD.  – mówił TVP Info rzecznik sejmowego klubu SLD Dariusz Joński.  Joński zaznaczył, że chęci do rozmów z SLD Pawlak nabrał dopiero, gdy ostatnie sondaże przestały być korzystne dla koalicji. –  My jesteśmy otwarci, mamy swój program społeczno-gospodarczy i na ten temat chcielibyśmy rozmawiać. Zapraszamy wicepremiera choćby i dziś (…) na posiedzeniu klubu – dodał rzecznik.  SLD nie chce, by spotkanie odbywało się „potajemnie”. –  Nie mamy nic do ukrycia i nie chcemy nic kuglować. Zapraszamy również wszystkie media  – podkreślił Joński.   Waldemar Pawlak oświadczył jednak, że zaproszenie do niego nie dotarło i w związku z tym nie pojawi się na posiedzeniu klubu SLD – dowiedziała się TVP Info.",,
Rzeź Ormian ludobójstwem. Izba Reprezentantów niemal jednomyślna,"Izba Reprezentantów USA ogromną większością uznała za ludobójstwo rzeź Turcji na Ormianach w Imperium Osmańskim w czasie I wojny światowej, w latach 1915-1917. Za rezolucją głosowało 405 parlamentarzystów, przeciw było 11. Wezwano też prezydenta Donalda Trumpa do nałożenia sankcji lub innych restrykcji na Turcję za jej operację zbrojną w północno-wschodniej Syrii.","Rzeź Ormian jest drugim po Holokauście najlepiej udokumentowanym ludobójstwem dokonanym na grupie etnicznej w czasach nowożytnych. Według tureckich obliczeń zginęło wówczas 972 tys. osób, natomiast Ormianie liczbę ofiar szacują na 1,5 mln osób.Turcja oficjalnie nie przyznaje się do ludobójstwa i twierdzi, że Ormianie padli ofiarą epidemii. Spór o to spowodował, że dopiero w 2009 roku Turcja i Armenia nawiązały dwustronne stosunki dyplomatyczne, które były zamrożone od czasów ludobójstwa. Przyznanie się Ankary do ludobójstwa jest jednym z warunków przyjęcia Turcji do Unii Europejskiej.Do tej pory ludobójstwo Ormian uznało 30 krajów na całym świecie, w tym Polska. Fakt ten uznały także Parlament Europejski, Rada Europy i papież Jan Paweł II.W 2017 roku prezydent Stanów Zjednoczonych Donald Trump nazwał masakrę armeńską „jednym z najgorszych masowych okrucieństw XX wieku”, unikając przy tym terminu „ludobójstwo”. Ankara wyraziła wówczas swoje oburzenie, potępiając „dezinformację” i „złe definicje” prezydenta USA.",,
Reprywatyzacja warszawskich nieruchomości. „Potrzebne rozwiązania systemowe”,"– Rządy Węgier, Czech czy Niemiec systemowo rozwiązały tę kwestię, ustawą – tak na pytanie o przyczyny nadużyć przy reprywatyzacji odpowiedział w programie „Minęła dwudziesta” Jan Śpiewak,  radny warszawskiego Śródmieścia (Stowarzyszenie Miasto jest Nasze). – W Polsce nigdy takiej ustawy nie było. Była w 2000 roku, ale została zawetowana przez Aleksandra Kwaśniewskiego – dodał. – Warszawscy adwokaci – kontynuował gość TVP Info – razem z sądami wymyślili pozaustawową formę reprywatyzacji nieruchomości na podstawie unieważniania decyzji nacjonalizacyjnych, które były wydawane pod koniec lat 40. czy  w początku lat 50. Tylko że wedle takiej interpretacji można cofać decyzje administracyjne nawet sprzed 100-300 lat. Trybunał Konstytucyjny w zeszłym roku orzekł, że taka interpretacja przepisu 156 Kodeksu postępowania administracyjnego, która umożliwia unieważnianie decyzji jest niekonstytucyjna – podsumował.",,,
Platforma Obywatelska wybierze przewodniczącego. Pierwsze wyniki już wieczorem,"Około 9,4 tys. członków Platformy Obywatelskiej będzie wybierać przewodniczącego partii. Kandydatów jest czterech: szef klubu Koalicji Obywatelskiej Borys Budka, wiceprzewodniczący PO Tomasz Siemoniak, poseł KO Bartłomiej Sienkiewicz i senator Bogdan Zdrojewski. Wstępne wyniki w sobotę wieczorem.","Zwolennicy Borysa Budki liczą, że wybory zostaną rozstrzygnięte na jego rzecz już w pierwszej turze. Z taką argumentacją poparcia udzielili mu, składając rezygnację z kandydowania, Arłukowicz i Mucha.Budka już 10 stycznia wystąpił na wspólnej konferencji z 45 posłami, działaczami samorządowymi i szefami regionów PO, którzy w ten sposób udzielili mu poparcia w wyborach na przewodniczącego partii. Byli wśród nich prezydent Warszawy Rafał Trzaskowski, szefowie regionów PO - warmińsko-mazurskiego Jacek Protas, lubuskiego Waldemar Sługocki, świętokrzyskiego Artur Gierada, śląskiego Wojciech Saługa, warmińsko-mazurskiego Jacek Protas, małopolskiego Aleksander Miszalski, zachodniopomorskiego Arkadiusz Marchewka. Były też posłanki Marzena Okła-Drewnowicz, Izabela Leszczyna, Agnieszka Pomaska, Kamila Gasiuk-Pihowicz, Aleksandra Gajewska, posłowie Marcin Kiewrwiński, Jan Grabiec (rzecznik PO), Tadeusz Zwiefka, Czesław Mroczek, Sławomir Nitras, Jarosław Urbaniak, Tomasz Kostuś, Marek Sowa, Cezary Grabarczyk, Jerzy Borowczak, Robert Kropiwnicki, Kazimierz Plocke, senator Bogdan Klich.Siemoniaka jako swojego faworyta wskazał dotychczasowy przewodniczący Grzegorz Schetyna, który na początku stycznia ogłosił, że nie będzie ubiegał się o reelekcję. W medialnych wypowiedziach przekonywał, że Siemoniak ma więcej doświadczenia państwowego i instytucjonalnego, będzie też bardziej skłonny rozszerzać formułę Koalicji Obywatelskiej. Zastrzegał zarazem, że każdy wybór nowego przewodniczącego będzie przez niego wspierany.Siemoniaka poparli dotychczas m.in. szefowie sześciu regionów: Andrzej Halicki (Mazowsze), Jarosław Duda (Dolny Śląsk), Tomasz Lenz (Kujawsko-pomorskie), Sławomir Neumann (Pomorze), Robert Tyszkiewicz (Podlasie), Krzysztof Żuk (Lubelszczyzna). W piątek na wspólnej konferencji prasowej wystąpili też posłanki i byłe szefowe MEN Krystyna Szumilas i Joanna Kluzik-Rostkowska, posłanki Kinga Gajewska, Marta Golbik, Ewa Kołodziej, senator Agnieszka Kołacz-Leszczyńska, posłowie Janusz Cichoń, Paweł Zalewski i Arkadiusz Myrcha. Ten ostatni, jak wynika z nieoficjalnych informacji, miałby zostać sekretarzem generalnym PO, gdyby Siemoniak wygrał. Na nieco mniej głosów, według opinii członków partii, mają szanse zdobyć Bogdan Zdrojewski czy Bartłomiej Sienkiewicz.Zdrojewski wierzy jednak, że to on może znaleźć się w drugiej turze wraz z Budką. W rozmowie z PAP przekonywał, że może uzyskać duże poparcie w Białymstoku, Lublinie, Poznaniu i rodzimym Wrocławiu. Podkreślał, że to on jest kandydatem rzeczywistej zmiany, bo zarówno Budka, jak i Siemoniak byli wiceprzewodniczącymi przez cztery lata rządów Schetyny, ponoszą więc współodpowiedzialność za te rządy.Pogodzony z porażką wydaje się natomiast Sienkiewicz, który nie chciał wypowiadać się o swoich szansach, a od początku deklarował, że kandydowanie jest dla niego okazją do debat o ideowej tożsamości PO i powrotu do prawdziwie liberalnych korzeni tej partii.Wstępne wyniki w sobotę wieczoremGłosowanie będzie przeprowadzane w 190 powiatowych komisjach wyborczych w godzinach 10-18. Nieoficjalne wyniki wyborów mają być znane już w sobotę wieczorem, około godz. 21. Mają zostać podane m.in. na stronie internetowej Platformy Obywatelskiej. Oficjalne rezultaty sobotniego głosowania zostaną ogłoszone prawdopodobnie we wtorek.  Jeśli w dzisiejszym głosowaniu żaden z kandydatów nie otrzyma 50 procent głosów, 8 lutego będzie druga tura, z udziałem dwóch kandydatów, którzy otrzymali najlepsze wyniki. W piątek Platforma Obywatelska obchodziła 19-lecie swojego istnienia. Została założona 24 stycznia 2001 roku.",,
Futboholik Cup 2020. Turniej piłki nożnej dla Wiktorii,"Już po raz drugi we Wrocławiu odbywa się charytatywny turniej piłkarski Futboholik Cup 2020. W tym roku amatorskie drużyny z całej Polski grają dla Wiktorii, która cierpi na zespół wad wrodzonych, dużą niewydolność oddechową i porażenie kończynowe. O imprezie poinformowali nas jego uczestnicy na platformę Twoje Info.","Jest to już druga edycja turnieju Futboholik Cup. Jego organizatorzy wpadli na pomysł, żeby zorganizować turniej amatorski, który będzie zrzeszał drużyny piłkarskie z niższych lig. Później połączyli rozgrywki sportowe z akcją charytatywną.  – W zeszłym roku zbieraliśmy środki na osoby chorujące na szpiczaka, czyli raka nerwów. Tym razem zbieramy pieniądze, żeby pomóc Wiktorii Gaguckiej, dziewczynie, której rodzice kibicują klubowi Śląsk Wrocław – powiedział główny organizator Michał Mączka.   Do Wrocławia przyjechały zespoły z kilku województw. Z woj. dolnośląskiego uczestniczą trzy ekipy: gospodarzy, kibiców Śląska Wrocław i Viktori Jelenia Góra. – Zjechała się cała Polska, za co chciałem wszystkim bardzo podziękować – powiedział Michał Mączka. Organizator dodał, że „chciałby, żeby weszła ona na stałe do kalendarza”. Jego marzeniem jest, by co roku 1 sierpnia, cała Polska grała charytatywnie w piłkę, żeby pomagać innym.",,
Marszałek Grodzki chce prowadzić politykę zagraniczną. Czy konstytucja na to pozwala?,"„Od objęcia funkcji Marszałka Senatu, prof. Grodzki przystąpił do naprawiania wizerunku Polski na arenie międzynarodowej” – czytamy na oficjalnym Twitterze Senatu. Do wpisu załączono zdjęcia Grodzkiego z odbytych w ostatnich tygodniach spotkań z ambasadorami kilku państw. Taka działalność może budzić wątpliwości, zważywszy na fakt, że Konstytucja RP jasno stwierdza, że za kreowanie polskiej polityki zagranicznej odpowiadają prezydent i rząd.","Na Twitterze Senatu RP pojawił się dziś wpis dotyczący marszałka Tomasza Grodzkiego. „Od objęcia funkcji Marszałka Senatu, prof. Grodzki przystąpił do naprawiania wizerunku Polski na arenie międzynarodowej” – czytamy w tweecie. Jak dodano, „od początku grudnia odbyła się seria spotkań kurtuazyjnych z Ambasadorami: Włoch, Niemiec, Australii, Ukrainy, Izraela, Francji, Kuby, Rosji i Wlk.Brytanii”. Do wpisu załączono zdjęcia zdjęcia Grodzkiego z wymienionymi ambasadorami.  Działania te mogą stać w sprzeczności z zapisami Konstytucji, na której obronę powołuje się często opozycja. W art. 133. Konstytucji czytamy, że „prezydent Rzeczypospolitej w zakresie polityki zagranicznej współdziała z Prezesem Rady Ministrów i właściwym ministrem”. Z kolei art. 146. podaje, że „Rada Ministrów prowadzi politykę wewnętrzną i zagraniczną Rzeczypospolitej Polskiej”.",,
"„Macierewicz gwarantuje, że pierwsze posiedzenie Sejmu będzie przeprowadzone sprawnie”","Antoni Macierewicz jako marszałek senior Sejmu ma piękną kartę opozycyjną i gwarantuje, że pierwsze posiedzenie Sejmu zostanie przeprowadzone sprawnie – powiedział zastępca rzecznika PiS Radosław Fogiel.","Rzecznik prezydenta Błażej Spychalski poinformował, że prezydent Andrzej Duda podjął decyzję o wyznaczeniu na marszałka seniora Sejmu Antoniego Macierewicza oraz na marszałka seniora Senatu Barbary Borys-Damięckiej. Zastępca rzecznika PiS podkreślił, że są to decyzje prezydenta, które podjął na podstawie określonych kryteriów. Fogiel przypomniał, że marszałka seniora Sejmu wybiera się spośród najstarszych posłów, a marszałkiem seniorem Senatu zostaje najstarszy senator. – Minister Antoni Macierewicz ma piękną kartę opozycyjną – był założycielem Komitetu Obrony Robotników; to wieloletni parlamentarzysta i osoba gwarantująca, że pierwsze posiedzenie Sejmu zostanie przeprowadzone w sposób sprawny, a to jest właśnie rola marszałka seniora – powiedział zastępca rzecznika PiS. Rzecznik prezydenta poinformował też, że pierwsze posiedzenie Sejmu odbędzie się 12 listopada o godz. 12, Senatu – tego dnia o godzinie 16. W przypadku Sejmu pierwsze posiedzenie nowej kadencji otwiera marszałek senior powołany przez prezydenta spośród najstarszych wiekiem posłów; nie musi to być najstarszy poseł. Marszałek senior przeprowadza złożenie ślubowania poselskiego, a także wybór marszałka Sejmu, który następnie obejmuje przewodnictwo obrad. Pierwsze posiedzenie Senatu nowej kadencji otwiera prezydent i powołuje na marszałka seniora najstarszego wiekiem senatora. Jeśli nie ma możliwości, by prezydent otworzył posiedzenie, robi to marszałek senior. Marszałek senior odbiera ślubowanie senatorskie i przeprowadza wybór marszałka Senatu, który następnie przejmuje przewodnictwo obrad.",,
Co przyniosło sukces PiS? Amerykańskie dzienniki diagnozują,"Nowojorskie dzienniki podkreślają, komentując wyniki wyborów w Polsce, że Prawo i Sprawiedliwość wygrało, ponieważ jego program obejmował hojne świadczenia socjalne i obronę chrześcijańskich wartości. Zdaniem amerykańskiej prasy opozycja nie przedstawiła spójnego programu.","Gazety podkreślają też, że niedzielne wybory parlamentarne przyciągnęły do urn najwięcej wyborców od upadku komunizmu. Zdaniem „New York Timesa” opozycja nie była w stanie wypracować spójnego programu konkurującego z planami PiS dotyczącymi przekształcenia gospodarki. „Wall Street Journal” pisze, że opozycja zyskała wprawdzie po utworzeniu ideologicznie zróżnicowanej koalicji, ale jednak zawiodła. „NYT” ocenia, że PiS utrzyma władzę, bo wyborcy odrzucili obawy o autokratyczne inklinacje rządu i nagrodzili partię za hojne programy pomocy społecznej. Gazeta przyznaje, że dla większości ludzi życie nie wydaje się dziś bardziej pozbawione wolności niż cztery lata temu. „Walka o sądy nie wpłynęła na przeciętnych obywateli” – ocenia dziennik i dodaje, że ci Polacy, którzy są przerażeni tym, co płynie „z państwowych serwisów informacyjnych, po prostu przełączają kanał”. „NYT” wyjaśnia, że rząd znacznie rozbudował państwo opiekuńcze i zaangażował się w najbardziej ambitny w tym pokoleniu plan redystrybucji dochodów, a dzięki temu zdobył lojalność tych, którzy czuli się porzuceni lub zdradzeni, gdy nadszedł kapitalizm. „NYT” cytuje słowa Jarosława Kaczyńskiego o powodach do radości i woli kontynuowania pozytywnych zmian: „Otrzymaliśmy dużo, ale zasługujemy na więcej. (...) Czeka nas refleksja nad tym, co się udało i nad tym, co spowodowało, że pewna część społeczeństwa uznała, że nie należy nas popierać”. Dziennik przypomina też wypowiedź Kaczyńskiego o znaczeniu religii dla Polski. „Wszystko, co dobre, pochodzi od chrześcijaństwa. (...) Odrzucenie tej prawdy doprowadziłoby do upadku cywilizacji. (...) Prawa człowieka zostaną zniszczone, ponieważ poza naszą cywilizacją takie prawa po prostu nie istnieją” – cytuje „NYT” prezesa PiS.Gazeta z rezerwą pisze o podzielonych partiach opozycyjnych. Pokazuje Małgorzatę Kidawę–Błońską, jako kandydatkę KO, która postawiła na współpracę skłóconych środowisk politycznych.„Wall Street Journal” przypomina, że PiS prowadził intensywną kampanię na tematy kulturowe, obiecywał, że nie pozwoli na przyznawanie szerszych praw społeczności LGBT i będzie bronić Kościoła katolickiego. W ocenie konserwatywnej gazety spolaryzowało to społeczeństwo. Dziennik przyznaje zarazem, że rząd wprowadził „świadczenia socjalne stanowiące wzór dla podobnie myślących populistów w innych częściach kontynentu”. PiS „łączy całkiem lewicową politykę, jeśli chodzi o opiekę społeczną, z prawicowym nacjonalizmem i kwestiami tożsamości i to jest ich zwycięską formułą. (...) To działa” – pisze „WSJ”. W opinii dziennika rezultaty wyborów prawdopodobnie utrudnią UE wywieranie presji na polski rząd, aby zrezygnował z reform postrzeganych jako niedemokratyczne. „WSJ” wylicza nowe przepisy prawne, które zniechęcają zagranicznych inwestorów do posiadania prywatnych mediów w Polsce oraz reformy, które mają objąć nadzorem parlamentarnym Sąd Najwyższy. Gazeta powołuje się też na wypowiedź Aleksa Szczerbiaka, profesora politologii zajmującego się współczesną Europą na Uniwersytecie w Sussex. Ocenił on, że PiS nie bez powodu uzna sukces za sygnał, „by iść naprzód”. „Ktoś taki, jak (niemiecka kanclerz Angela) Merkel powie: tak, Prawo i Sprawiedliwość jest tu jeszcze przez cztery lata, musimy nawiązać pragmatyczne stosunki, bez względu na dyskusje wokół rządów prawa” – przewiduje Szczerbiak.",,
Sikorski o Szydło: W jej sprawie toczą się przesłuchania. Była premier: Pan jest kłamcą,"– W jej sprawie toczą się przypadki, takie jak 26 przesłuchań Bogu ducha winnego Sebastiana K. – tak o europoseł Beacie Szydło mówił na forum europarlamentu eurodeputowany Radosław Sikorski. – Jest pan kłamcą i jest pan niegodny tego, by mieć mandat z nadania Polaków – skomentowała ten atak była premier.","– Wielokrotnie polski rząd, w tym również ja, tłumaczył, dlaczego konieczne są reformy wymiaru sprawiedliwości, który jako jedyny nie został zreformowany w okresie transformacji. Można powiedzieć, że do tej pory jest reliktem komunizmu w demokratycznym państwie członkowskim UE – mówiła podczas debaty w Parlamencie Europejskim była premier, eurodeputowana PiS Beata Szydło. Między nią a europosłem PO Radosławem Sikorskim doszło do ostrej wymiany zdań. Po wystąpieniu, w którym była premier przekonywała, że zmiany wprowadzane przez jej partię są zgodne z konstytucją, Sikorski replikował, że nie wie, czy są zgodne. Była premier „nie jest bezstronna w tej sprawie, gdyż to w jej sprawie toczą się przypadki, takie jak 26 przesłuchań Bogu ducha winnego Sebastiana K.” – mówił Sikorski, nawiązując do zderzenia rządowej limuzyny z Beatą Szydło z fiatem seicento prowadzonym przez Sebastiana K.",,
Szymon Hołownia ogłosił swój start w wyborach prezydenckich,"Szymon Hołownia podjął decyzję o kandydowaniu na prezydenta RP. Dziennikarz poinformował o tym na konwencji zorganizowanej w Gdańsku. – Słowa już były, czas działać. Powiem to po raz pierwszy. Na początku przyszłego roku zostaną ogłoszone wybory mające wyłonić prezydenta RP. Chcę w nich kandydować – mówił. Wydarzenie transmitowane było w Polsat News.","– Pokornie proszę, byście powierzyli mi funkcję stróża naszej narodowej wspólnoty. (…) To wam chcę przez najbliższe pół roku opowiedzieć o Polsce moich marzeń – powiedział Hołownia.– My naprawdę idziemy wygrać te wybory – dodał, mówiąc, iż chce przekonać miliony Polaków, że „niemożliwe jest możliwe, że prezydent może być prezydentem wszystkich obywateli”. Hołownia podziękował również za słowa wsparcia, ale i tym, „którzy odradzali tę decyzję”. Na Twitterze dziennikarza wp.pl Michała Wróblewskiego pojawiło się zdjęcie Hołowni z miejsca dzisiejszej konwencji, na którym rozmawia on z byłym ministrem w kancelarii Donalda Tuska Jacek Cichocki. „Nie byle jaki minister, bo i koordynator służb specjalnych, a wcześniej sekretarz kolegium do ich spraw” – skomentował jeden z internautów. – Przyjechałem jako sympatyk – miał deklarować Cichocki. Decyzję dziennikarza komentują szeroko na Twitterze również inni internauci.",,
"Chcemy, by prezydent poleciał do Moskwy","81 proc. Polaków uważa, że Lech Kaczyński powinien być 
obecny w Moskwie na obchodach rocznicy zakończenia II 
wojny światowej – wynika z sondażu przeprowadzonego dla „Rzeczpospolitej” przez GfK Polonia. Mimo tak wysokiego poparcia, decyzji ciągle nie ma.","16 proc. badanych nie chce, by prezydent pojawił się 9 maja w stolicy Rosji, 3 proc. respondentów nie ma zdania w tej sprawie.Urzędnik z otoczenia Lecha Kaczyńskiego mówi „Rzeczpospolitej”, że prezydent skłania się ku wizycie w Moskwie, ale czeka na szczegóły, które mają przedstawić Rosjanie. Prezydent chce uniknąć sytuacji, w jakiej znalazł się 2005 roku Aleksander Kwaśniewski, który trafił do trzeciego rzędu trybuny honorowej.Jeśli prezydent jednak poleci do Moskwy, zaprosi na pokład swojego samolotu gen. Wojciecha Jaruzelskiego.",,
30 kwietnia mija termin składania deklaracji rocznych PIT za 2018 r.,Został jeszcze tydzień na rozliczenie z urzędem skarbowym. Do 30 kwietnia można rozliczyć się na stronie podatki.gov.pl za pomocą usługi Twój e-PIT.,"Jeżeli do 30 kwietnia podatnik nie rozliczy się z urzędem skarbowym, czyli nie zaakceptuje ani nie odrzuci przygotowanego konkretnie dla niego PIT-u oraz nie złoży w żaden inny sposób deklaracji podatkowej, np. przez e-Deklaracje lub w wersji papierowej w urzędzie skarbowym, to przygotowany PIT zostanie uznany za złożony.  Będzie można go znaleźć na stronie podatki.gov.pl w zakładce „Złożone dokumenty”. Jeżeli z PIT-u będzie wynikała nadpłata podatku, to podatnik otrzyma ją na konto bankowe, o ile urząd skarbowy będzie dysponował numerem podatnika. Jeżeli nie, pieniądze zostaną przesłane przekazem pocztowym. Jeżeli z PIT-u będzie wynikała niedopłata podatku, to podatnik otrzyma informację z urzędu skarbowego do 31 maja.  Niedopłatę będzie można w ciągu 7 dni wpłacić na konto urzędu skarbowego  za pomocą przelewu bankowego lub za pośrednictwem poczty.",,
Wyrok Sądu Najwyższego korzystny dla wyłudzaczy VAT. Prokuratura prowadzi śledztwo,"Sąd Najwyższy wydał wyrok korzystny dla grup przestępczych wyłudzających VAT. Wszystko to działo się w czasie, kiedy w Polsce powstawały inwestycje na Euro 2012. Przestępcy zarobili wówczas majątek. Skarb Państwa stracił miliardy. Teraz sprawę bada prokuratura.","Prokuratura Regionalna w Białymstoku prowadzi śledztwo w sprawie wyroku, który zapadł w sierpniu 2008 roku w Sądzie Najwyższym. Chodziło o to, jak kwalifikować fikcyjne transakcje, które skutkowały wyłudzeniami VAT. Kwestie te reguluje zarówno Kodeks karny, jak i Kodeks karny skarbowy. Ale za skazanie z tego pierwszego groziła w 2008 roku kara nawet 10 lat pozbawienia wolności. Ponadto przestępstwo to przedawniało się po 15 latach. Inaczej sprawę regulował Kodeks karny skarbowy. Przestępstwa wyłudzenia podatkowego przedawniały się w nim po 5 latach. Ponadto nie groziło za nie 10 lat więzienia. Dla przestępców, którzy zajmowali się wyłudzeniami podatków, ważne było, by sądy nie łączyły Kodeksu karnego i Kodeksu karego skarbowego. Chcieli być tylko sądzeni z tego drugiego. Dzięki temu unikaliby dotkliwych kar. Sąd Najwyższy łaskawy dla mafii Marek P. był oskarżony o to, że złożył w urzędzie skarbowym deklarację VAT-7, z której wynikało, że należał mu się zwrot podatku. Przestępca wykazał to na podstawie fikcyjnych transakcji handlowych, na które miał faktury. Sąd skazał go zarówno z przepisów karnych, jak i karnoskarbowych. Wymierzył mu 3 lata pozbawienia wolności oraz 3 tys. zł grzywny. Inaczej sprawę widział Sąd Najwyższy. Według niego Sąd Okręgowy nie mógł stosować przepisów z dwóch kodeksów. — Skazania oskarżonego zarówno z art. 76 § 1 k.k.s., jak i z art. 286 § 1 k.k. nastąpiło z naruszeniem art. 8 k.k.s — uznał Sąd Najwyższy. Mało tego, stwierdził on, że przepisy Kodeksu karnego są szczegółowe dla przepisów kodeksu karnoskarbowego. — Aktualnie wystawca faktury niemającej w ogóle odzwierciedlenia w stanie faktycznym ma także obowiązek uiszczenia podatku VAT. Zatem przepisem, który należy zastosować przy kwalifikacji prawnej czynu polegającego na wyłudzeniu nienależnego zwrotu podatku VAT, jest art. 76 § 1 k.k.s. — stwierdził Sąd Najwyższy. Teraz sprawą tego wyroku, na polecenie Zbigniewa Ziobry, ministra sprawiedliwości, zajmuje się Prokuratura Regionalna w Białymstoku. — Orzeczenie to było całkowicie bezpodstawne i zapadło wbrew obowiązującym przepisom — mówił niedawno minister Ziobro. Stal na EuroWyrok Sądu Najwyższego zapadł miesiąc po tym, jak rząd PO—PSL ogłosił rozporządzenie w sprawie kluczowych inwestycji na Euro 2012. Było ich ponad 90 — stadiony, drogi i cała infrastruktura potrzebna do organizacji mistrzostw.  Co się działo później? Polska, korzystając z największych dotacji unijnych na infrastrukturę, zamieniła się w jeden wielki plac budowy. Inwestycje, jak pokazują raporty Najwyższej Izby Kontroli i raporty PricewaterhouseCoopers Sp. z o.o., zbiegły się w czasie, kiedy Polska zamieniła się w eldorado dla mafii wyłudzającej VAT. Najwięcej Skarb Państwa tracił na podatku wyłudzanym na transakcji ze stalą. Ta była potrzebna do budowy dróg czy stadionów. — Mieliśmy kilka śledztw, które wprost pokazywały, że stal, która była używana przy budowie infrastruktury, pochodziła z przestępstwa. Na jej sprowadzeniu wyłudzano podatek.  Tracił Skarb Państwa. Ale zyskiwali ci, co tę stal kupowali — mówi prokurator, który nadzorował sprawy gospodarcze z ramienia Prokuratury Generalnej.Najbardziej potrzebne do budowy były pręty budowlane — używane do zbrojeń. Ciekawe informacje przedstawiają dane Eurostatu z lat budowy inwestycji na Euro 2012. W 2011 roku do Polski z Łotwy miało wjechać aż prawie 300 tys. ton prętów zbrojeniowych. Z Czech do Polski w tamtym okresie sprowadzono ponad 140 tys. ton. Na procederze traciła polska branża hutnicza.  Polska Unia Dystrybutorów Stali  zabiegała w rządzie, by wprowadzić na ten produkt zasadę odwróconego VAT — wtedy należny podatek płaci odbiorca finalny i niemożliwe jest jego wyłudzenie. Ówczesne Ministerstwo Finansów wprowadzało jednak przepisy bardzo opieszale. Ostatecznie ustawę wprowadzono w 2013 roku. Rok po Euro 2012. Wielkie inwestycje były już ukończone.",,
Kłopotek za samodzielnym startem PSL w wyborach. „Księżycowej koalicji – nie”,"– Popełniliśmy błąd, idąc do wyborów do PE w Koalicji Europejskiej, straciliśmy część naszych stałych wyborców; dziś nie ma innego wyjścia jak pójść do wyborów parlamentarnych samodzielnie – ocenił poseł Eugeniusz Kłopotek (PSL). Start w koalicji, to będzie początek końca PSL – ocenił.","– W kierunku PSL ze wszystkich stron płyną sygnały i naciski, żeby tylko pójść do wyborów parlamentarnych w koalicji. Mówi się, że jak nie pójdziemy do wyborów razem, to będzie po PSL. Ale nikt do tej pory nie chciał zauważyć, że naszych 16 kandydatów w wyborach do Parlamentu Europejskiego uzyskało około 620 tys. głosów, co dało 4,5 procent poparcia. A co by było, gdyby startowało 130 kandydatów? Nie przekroczylibyśmy progu? Przecież do przekroczenia progu potrzeba było w granicach 750 tys. głosów powiedział Eugeniusz Kłopotek w rozmowie z PAP.               – Popełniliśmy błąd, idąc do wyborów w Koalicji Europejskiej. Część naszych stałych wyborców straciliśmy. Ale jeśli mamy zachować jeszcze naszą tożsamość, nie ma innego wyjścia, jak pójść samodzielnie. Przecież nawet nie wiadomo, jaka będzie ta koalicja. Słyszę, że Nowoczesna zaraz przestaje istnieć. Nie wiadomo, co się stanie z Wiosną. Jeśli mamy iść w takiej księżycowej koalicji, to jest początek końca Polskiego Stronnictwa Ludowego mówił polityk PSL.",,
Kolejna próba Janusza Korwin-Mikkego. Chce kandydować na prezydenta Warszawy,"Janusz Korwin-Mikke ogłosił swój start w wyborach na prezydenta Warszawy. Hasło kampanii lidera partii Wolność to „Warszawa przyjazna kierowcom”, dlatego decyzję o starcie w wyborach ogłosił obok jednego z najruchliwszych miejsc w stolicy – ronda generała Charles’a de Gaulle’a.","Prezes partii Wolność podczas konferencji prasowej w centrum stolicy, przy wspomnianym rondzie, skrytykował organizację ruchu na nim panującą. Jak podkreślił, przykład tego ronda to tylko jeden z wielu powodów, dla których jego kampania odbywać się będzie pod hasłem „Warszawa przyjazna kierowcom”.Rondo de Gaulle'a, na którym stoi sztuczna palma – praca artystki Joanny Rajkowskiej, zatytułowana „Pozdrowienia z Alej Jerozolimskich” jest w ocenie polityka przykładem „zielonego sabotażu”. Korwin-Mikke zapowiedział, że zgłosi go do prokuratury. – Połowa tego ronda stoi pusta, a metr kwadratowy kosztuje tu 500 tys. dolarów – powiedział. W jego ocenie „są to miliony złotych dziennie stracone przez ludzi stojących w korku zupełnie niepotrzebnie, tylko dlatego, że jakiś specjalista od ruchu zrobił takie urządzenie”.",,
Rzecznik Putina o pracy córki w PE. „Chodzi o zwykłą studentkę”,"Rzecznik Kremla Dmitrij Pieskow powiedział we wtorek, że praca jego córki Jelizawiety w Parlamencie Europejskim jest „zwykłą praktyką”, a jego córka – „zwykłą studentką”. Jelizawieta Pieskowa jest stażystką francuskiego eurodeputowanego Aymerica Chauprade'a.","– Chodzi o zwykłą studentkę i zwykłą praktykę – powiedział Pieskow, komentując sprawę stażu. – Dotyczy to mojej córki, nie dotyczy to moich obowiązków służbowych i mojej pracy – podkreślił rzecznik prezydenta Rosji Władimira Putina.PE nie ma możliwości działania ws. pracy córki rzecznika Władimira Putina dla jednego z francuskich europosłów, bo wszystko w tej kwestii jest zgodne z procedurami. Jelizawieta Pieskowa jako stażystka otrzymuje 1 tys. euro; nie ma dostępu do poufnych danych.– W Parlamencie Europejskim są stażyści pracujący dla konkretnych europosłów, którzy ponoszą za nich pełną odpowiedzialność – powiedziała szefowa Biura Prasowego europarlamentu Marjory van den Broeke.O tym, że Jelizawieta Pieskowa, która studiuje we Francji prawo i stosunki międzynarodowe, jest stażystką w biurze Chauprade'a, powiadomiło Radio Swoboda. Chauprade powiedział rosyjskiej agencji TASS, że stażyści w PE zajmują się pracą biurową i nikt z nich nie ma dostępu do informacji poufnych ani do zamkniętych spotkań.Eurodeputowany powiedział agencji Associated Press, że w tym przypadku zachowano wszelkie procedury, a PE zatwierdził kontrakt.Informując o stażu Jelizawiety Pieskowej Radio Swoboda podało w poniedziałek, że stanowisko stażysty daje pełen dostęp do pomieszczeń i baz danych Parlamentu Europejskiego, w tym do wewnętrznej sieci komputerowej PE.",,
Hiszpania: Senat poparł reformę konstytucji,"Hiszpański Senat zatwierdził reformę konstytucji wprowadzającą regułę, która ma gwarantować stabilność państwowego budżetu. Zmiany w ustawie zasadniczej mają licznych przeciwników. Obawiają się oni, że reforma może doprowadzić do zmian w polityce socjalnej.","To pierwsza istotna zmiana w hiszpańskiej ustawie zasadniczej od 1978 r. Zmianę w artykule 135 konstytucji poparło 233 senatorów, a trzech zagłosowało przeciw. W ciągu 15 dni zostanie ona wpisana do konstytucji, chyba że, co wydaje się mało prawdopodobne, co najmniej 10 proc. deputowanych lub senatorów zażąda zorganizowania referendum - wyjaśnia agencja AFP. Głosowanie w 264-osobowej izbie wyższej zbojkotowali senatorowie zmniejszych partii. Niektórzy w trakcie głosowania opuszczali salę. Reformę krytykują związki zawodowe oraz lewica, domagając się referendum w tej sprawie. We wtorek wieczorem tysiące ludzi w Madrycie, Barcelonie i innych miastach uczestniczyło w marszach przeciwko zmianom. Przyjęcie reformy było właściwie przesądzone, ponieważ rządząca HiszpańskaSocjalistyczna Partia Robotnicza (PSOE) oraz opozycyjna Partia Ludowa (PP)zawarły porozumienie w tej sprawie. W piątek zatwierdziła ją izba niższaparlamentu, czyli Kongres Deputowanych. Rząd Hiszpanii zdecydował się na przyjęcie reformy w trybie pilnym, abyzdążyć przed rozwiązaniem parlamentu 27 września w związku z przedterminowymi wyborami, które odbędą się 20 listopada. Reforma konstytucji wprowadza zasadę stabilności finansowej w celuograniczenia deficytu budżetowego. Dodatkowa ustawa, która ma zostać przyjęta do 30 czerwca 2012 r., ustanowi limit deficytu budżetowego w wysokości 0,4 proc. PKB od 2020 roku. Będzie on mógł zostać przekroczony w przypadku katastrofy naturalnej, recesji lub sytuacji nadzwyczajnej, ale jedynie za zgodą izby niższej. Zmiany w hiszpańskiej konstytucji wzorowane są na tzw. hamulcu zadłużeniawprowadzonym w 2009 r. przez Niemcy. Mechanizm ten przewiduje, że od 1stycznia 2016 r. deficyt budżetowy nie będzie mógł przekroczyć 0,35 proc.PKB. Wyjątkiem są klęski żywiołowe i „nadzwyczajny” kryzys gospodarczy. Hiszpańska gospodarka została nadszarpnięta w wyniku kryzysu i załamania narynku mieszkaniowym, a rekordowe wśród państw uprzemysłowionych bezrobociedotyka w dużej mierze osoby z młodego pokolenia. Od dwóch lat w Hiszpaniiobowiązują środki oszczędnościowe, polegające m.in. na zmniejszeniu pomocysocjalnej i obniżeniu płac urzędników.",,
"Marcin Horała: Wątpliwość może budzić Austriak, który próbuje korumpować urzędnika","Kolejne taśmy ws. spółki Srebrna pokazują, że można mieć wątpliwość jedynie do Austriaka, który „ewidentnie próbuje korumpować urzędnika” – ocenił Marcin Horała. Poseł Prawa i Sprawiedliwości  zwrócił uwagę, że prezes PiS Jarosław Kaczyński zasiada w radzie fundacji, tak jak wielu innych polityków.","„Kazimierz Kujda [prezes NFOŚ], mimo że nie jest prezesem Srebrnej, prowadzi w imieniu tej spółki negocjacje, obiecuje pomoc i deklaruje wsparcie żony. Rozmowy o prywatnym biznesie odbywają się w siedzibie Narodowego Funduszu Ochrony Środowiska. Kujda prowadzi je, stojąc na czele tego urzędu” – pisze gazeta.W ocenie posła Horały opublikowane przez „GW” kolejne nagrania, „jeżeli (...) budzą jakąś wątpliwość, to do tego pana z Austrii, który ewidentnie próbuje tutaj korumpować urzędnika”. – To już zostawiam odpowiednim organom, żeby to zakwalifikowały, czy nie jest to przypadkiem usiłowanie popełnienia przestępstwa, czy nakłanianie kogoś, czy podżeganie do popełnienia przestępstwa – oświadczył poseł.",,
„Unia Europejska chce złośliwie szturchać i kąsać Polskę”,"Nie cichną echa po przesłuchaniu kandydata na unijnego komisarza ds. rolnictwa w Parlamencie Europejskim. Janusz Wojciechowski będzie musiał po raz drugi odpowiedzieć na pytania europosłów. „Rzeczpospolita” sugeruje, że to nic nie da i Polska będzie musiała wskazać nowego kandydata na komisarza. – Nie ma wątpliwości, że to jest wynikiem takiej atmosfery, która panuje w Unii Europejskiej, która chce złośliwie, w szeroki sposób tak szturchać Polskę, kąsać. Oczywiście wiadomo, że Polsce komisarz europejski przysługuje – powiedział portalowi tvp.info poseł PiS Bartosz Kownacki.","Parlamentarzysta sugeruje, że nieprzychylne konserwatywnemu rządowi elity w Brukseli próbują wymusić na Polsce zmianę kandydata. – Janusz Wojciechowski to akurat jest osoba niezwykle doświadczona, niezwykle kompetentna w sprawach rolnictwa. Swego czasu był nawet prezesem Polskiego Stronnictwa Ludowego. Dawno temu, ale jednak od tamtego czasu tę wiedzę ma bardzo głęboką. Dużo większą niż niejeden ze wcześniejszych polskich komisarzy europejskich – stwierdził Kownacki.  Zdaniem europosła Zbigniewa Kuźmiuka z PiS-u za problemy polskiego kandydata odpowiedzialni są też eurodeputowani opozycji. – Takim sygnałem, że tak właśnie jest było wystąpienie Jarosława Kalinowskiego, który ni z gruszki, ni z pietruszki zaatakował polskiego kandydata kwestią praworządności, alarmistycznie informując, że jeżeli dojdzie do powiązania funduszy z rządami prawa, to rolnicy będą pierwszą grupą, która na tym straci – mówił nam. – Nie ulega dla mnie wątpliwości, że za tą akcją polityczną stoją europosłowie Platformy Obywatelskiej i PSL-u. Mam nadzieję, że przy tych pytaniach dodatkowych tej polityki będzie mniej i kandydat otrzyma większość. Być może jednak to jest taki plan, że: »utrącimy Wojciechowskiego w ostatnim tygodniu kampanii wyborczej, to być może coś tam zyskamy«. Moim zdaniem to są kalkulacje błędne. Polacy nie akceptują działań, które poza granicami kraju godzą w polskie interesy – stwierdził Kuźmiuk. Jeszcze mocniej działania opozycji w Parlamencie Europejskim skrytykował poseł PiS Jan Mosiński. Padły porównania do Konfederacji Targowickiej. – Prezes Jarosław Kaczyński powiedział jednoznacznie. Będą takie same dopłaty jak dla rolników na zachodzie Unii Europejskiej. Jak się ma takich „Branickich” i „Potockich” w Parlamencie Europejskim ze strony PSL-u i innych polityków opozycji, to trudno się dziwić, że Janusz Wojciechowski musi się zmagać z tak zwanymi krajanami. On sobie poradzi, ale to jest taki atak, żeby nie był komisarzem do spraw rolnictwa – mówił. Platforma Obywatelska przekonuje, że zastrzeżenia wobec Wojciechowskiego są zasadne. – Cała procedura wygląda w ten sposób, że po wysłuchaniu można było zadawać pytania i pan Wojciechowski na tym etapie poległ. Mówienie, że ma pod górkę, bo nie przeszedł testów kwalifikacyjnych to zbyt dużo i na wyrost. Po prostu był słaby i nie został wybrany. Tyle  – powiedziała portalowi tvp.info posłanka PO Joanna Augustynowska. Czy możemy mówić o zemście Brukseli albo działaniach opozycji, które miałyby zdyskredytować polskiego kandydata? – Zasady wyboru na stanowisko komisarza są jasne. Procedury nigdy nie były podważane przez jakiekolwiek inne państwo, teraz są podważane przez PiS, bo ich kandydat nie przeszedł. Może po prostu nie nadaje się do tej pracy albo byli lepsi kandydaci. Ja rozumiem takie postępowanie PiS-u, ale to pokazuje, jakie kadry są w tej partii – stwierdziła Augustynowska. Wojciechowski był w latach 1995-2001 prezesem Najwyższej Izby Kontroli. Od 2004 do 2015 roku zasiadał w Parlamencie Europejskim. Później trafił do Europejskiego Trybunału Obrachunkowego, nazywanego europejskim NIK.",,
Wilders nie zamknie antyimigracyjnego portalu,"Przywódca nacjonalistycznej Partii na rzecz Wolności, Geert Wilders nie przejmuje się  krytyką strony internetowej  jego partii, na której zachęca Holendrów do zgłaszania skarg na
imigrantów pracujących  w ich kraju. Utrzymywał, że strona jest „olbrzymim sukcesem” i otrzymała sygnały od ponad 40 tys. osób w ciągu mniej niż tygodnia. Jednak duży procent Holendrów jest przeciwnych tej stronie.","W wywiadzie udzielonym agencji Associated Press, Wilders oświadczył, że nie zamierza zamknąć  strony, która wywołała falę krytyki, m.in. list otwarty ambasadorów 10 krajów Europy Środkowej i Wschodniej (w tym Polski).– Moja reakcja na (list) ambasadorów jest taka: pilnujcie swoich spraw. Ta sprawa nie ma nic wspólnego z waszym krajem. Jesteśmy suwerennym krajem, a my jesteśmy  demokratyczną partią polityczną i wyrażamy niepokoje wielu Holendrów – powiedział Wilders.W drugim wywiadzie dla Reutersa  stwierdził, że „nie obchodzi go całe to zamieszanie i krytyka 10 wschodnioeuropejskich ambasadorów, Komisji Europejskiej, czy przewodniczącego Parlamentu Europejskiego”. – Mieliśmy 40 tys. ludzi, którzy zareagowali w ciągu mniej niż tygodnia, tak więc to jest olbrzymi sukces. Jestem bardzo dumny z tej strony – dodał.Na stronie znajdują się m. in. fragmenty informacji prasowych z tytułami oskarżającymi cudzoziemskich pracowników o zabieranie miejsc pracy, drobne kradzieże i inne przestępstwa. „Masowa imigracja pracowników spowodowała liczne problemy: zakłócanie porządku publicznego, zanieczyszczenie, tłok na rynku pracy oraz problemy z integracją i rynkiem mieszkaniowym” – głoszą autorzy portalu.Jednak według sondażu opinii publicznej, którego wyniki opublikowano środę, duża część Holendrów jest zaniepokojona następstwami inicjatywy Wildersa. 62 proc. ankietowanych wyraziło pogląd, że strona przeniesie szkody wizerunkowi Holandii za granicą. Połowa pytanych chce aby rząd holenderski premiera Marka Rutte zdystansował się od strony Wildera i jego partii, a 30 proc. wyraziło obawę, że „wyrządzi ona poważne szkody gospodarce holenderskiej”.Rzeczniczka Komisji Europejskiej Pia Ahrenkilde-Hansen wyraziła w środę pogląd, że strona może naruszać przepisy zabraniające siania nienawiści i ksenofobii.Apele o zamknięcie strony zostały odrzucone przez władze holenderskie, które stwierdziły, że nie narusza ona przepisów przeciwko dyskryminacji.W swym liście ambasadorzy wskazują, że według statystyk imigranci nie zabierają miejsc pracy Holendrom, jak twierdzi Wilders i jego partia, ale przyczyniają się do wzrostu gospodarki tego kraju.Reuters zwraca uwagę, że według danych oficjalnych, wymiana handlowa Holandii z Polską, największym z 10 krajów, wzrosła o 28 proc. do poziomu 13,8 mld euro, po zniesieniu barier imigracyjnych w 2007 r. W Polsce działa obecnie ok. 2 tys. holenderskich firm, w tym takich jak Shell, Unilever, Philips i Akzo Nobel, które zainwestowały od roku 1993 22,9 mld euro.",,
"Prezydent zaprosił Millera, zignorował szefa MSZ","Podczas wczorajszego lotu do Kijowa prezydent Lech Kaczyński zaprosił do swojego saloniku byłego premiera Leszka Millera. Całkowicie zignorował za to szefa MSZ Radosława Sikorskiego, który leciał tym samym samolotem – ustalił portal tvp.info.","Politycy przylecieli do Kijowa w środę wieczorem. Dzisiaj odbywają się tam uroczystości zaprzysiężenia nowego prezydenta Ukrainy Wiktora Janukowycza. Prezydent i szef MSZ są członkami oficjalnej delegacji. Janukowycz na zaprzysiężenie zaprosił jednak także Leszka Millera. Znają się z czasów, gdy obaj byli premierami. Na prośbę Millera, prezydent zgodził się zabrać go swoim samolotem. Jak ustalił portal tvp.info, to jednak nie koniec serdecznych gestów ze strony prezydenta. Lech Kaczyński w trakcie lotu zaprosił Millera na kilkugodzinne rozmowy w saloniku.  – Rzeczywiście, rozmawialiśmy w trakcie lotu – przyznaje w rozmowie z portalem tvp.info Leszek Miller.  – Nie chcę jednak tego komentować. Moim zdaniem, to sprawa drugorzędna. Najważniejsze jest to, że mimo wszelkich różnic polskie władze zachowały się tak, jak powinny i pan prezydent zgodził się wyświadczyć mi tę przysługę – dodaje. Problem w tym, że prezydent całkowicie zignorował za to Radosława Sikorskiego. Szef MSZ nie dostał zaproszenia do saloniku.  – Minister Sikorski nie rozmawiał wczoraj z prezydentem – potwierdza rzecznik MSZ Piotr Paszkowski. Na linii prezydent-szef MSZ iskrzy. W ostatnich dniach Lech Kaczyński wystosował do premiera Donalda Tuska list, w którym zgłosił swoje zastrzeżenia do ewentualnej kandydatury Sikorskiego na urząd prezydenta RP. Skąd ocieplenie w kontaktach z Leszkiem Millerem?  – Prawdopodobnie była to raczej demonstracja względem Sikorskiego – komentuje politolog dr Wojciech Jabłoński. – Prezydent chciał pokazać, że wyżej niż szefa MSZ ceni sobie nawet polityka postkomunistycznego wywodzącego się z PZPR – dodaje.",,
Ekspert policyjny: Niemieckie granice otwarte jak wrota stodoły,"Zbyt mało policjantów strzeże granic Nadrenii Płn.-Westfalii, najludniejszego landu RFN – twierdzą eksperci policyjni. Jak informuje „Deutsche Welle”, mundurowi ostrzegają przed niekontrolowaną imigracją i przestępczością.","Arnd Krummen bynajmniej nie ma zamiaru straszyć ludzi ani wtrącać się w kampanię wyborczą przed jesiennymi wyborami do Bundestagu. A już na pewno nie chce swoimi słowami ośmielać ekstremistów – pisze portal „Die Welt” o rozmowie z ekspertami ds. ochrony granic ze związku zawodowego niemieckiej policji GdP. Są tylko fakty potwierdzające, że niemiecka granica jest otwarta jak wrota stodoły, i to zarówno dla nielegalnych imigrantów, jak i dla przestępców wszelkiej maści. Zaniechanie kontroli Jak wyjaśnia ekspert policyjny, na zachodniej granicy Nadrenii Północnej-Westfalii, ze względu na katastrofalne niedobory personalne, właściwie kompletnie zaniechano kontroli. Dlatego włamywacze, złodzieje i przemytnicy, ale także imigranci o nieustalonej tożsamości, mogą bez przeszkód wjeżdżać do Niemiec. „Nikt nie może wykluczyć, że wśród nich nie ma także terrorystów” – podkreśla Krummen. Jak dodaje, ponieważ nie ma właściwie kontroli, trudno jest też operować jakimikolwiek liczbami. A gdzie nikt nie kontroluje, tam też nikogo nie można złapać. Jak pisze „Die Welt”, takie bicie na alarm powinno być sygnałem dla rządu w Berlinie, który ciągle zapewnia o wzmożonych zabiegach na rzecz bezpieczeństwa. Po rekordowej fali napływu imigrantów w roku 2015, po zamachach terrorystycznych, dokonanych przez imigrantów i po wzroście transgranicznej przestępczości, rząd zapewniał, że lepiej kontroluje ruchy migracyjne na granicach i zwalcza przestępczość w regionach przygranicznych. Lecz to, co mówią dziś eksperci GdP, zupełnie do tych zapewnień nie pasuje. Na prawie 500-kilometrowej granicy z Belgią i Holandią oficjalnie przewidzianych jest co prawda 600 etatów w policji federalnej, rozdzielonych na inspektoraty graniczne w Akwizgranie i Kleve. Lecz te etaty, jak informuje GdP, są obsadzone tylko w połowie. Jak wynika z informacji pozyskanych przez „Welt am Sonntag”, w tych obydwu inspektoratach faktyczna liczba funkcjonariuszy policji federalnej w czynnej służbie jest jeszcze niższa. Koncentracja na południu Niemiec Ale to jeszcze nie koniec listy zadań, bo jak informuje związek zawodowy policjantów, funkcjonariusze na służbie są prawie całkowicie zajęci deportacjami i odsyłaniem azylantów do krajów, w których byli po raz pierwszy zarejestrowani. Do tego z około 220 funkcjonariuszy na służbie operacyjnej kilkudziesięciu co jakiś czas jest wysyłanych do innych części Republiki Federalnej np. w celu patrolowania na lotniskach we Frankfurcie i Monachium czy na bawarskiej granicy z Austrią. 650 km tej granicy strzeżonych jest przez co najmniej 700 policjantów – 550 z nich to funkcjonariusze policji federalnej, a docelowo ma być ich więcej – prawie 1100.   Dla eksperta GdP taka koncentracja sił na południu Niemiec jest zupełnie niezrozumiała. Szlak bałkański dawno jest zamknięty, od południa można się spodziewać napływu stosunkowo niewielu imigrantów, za to ruch graniczny na zachodniej granicy Niemiec np. w Nadrenii Płn.-Westfalii jest wciąż jeszcze bardzo nasilony. Jakby nie było, właśnie tędy przebiega najważniejsza trasa tranzytowa przez RFN. Pełna swoboda na zachodniej granicy W tym kraju związkowy od lat już obserwuje się nasilenie przestępczości transgranicznej. Handlarze narkotyków, włamywacze, złodzieje samochodów czy bandy wysadzające w powietrze bankomaty – gros z nich przyjeżdża z zza granicy, by operować w Niemczech. Jak wiadomo także terroryści z Belgii i Francji często przekraczali tę granicę, by spotkać się ze swoim pobratymcami w Nadrenii Płn.-Westfalii. Nawet berliński zamachowiec Anis Amri, po dokonaniu zamachu, bez przeszkód mógł wyjechać z Niemiec właśnie przez granicę tego landu. Jednak jak do tej pory Niemcy ze swojej strony nie wzmocnili służb ochrony granic. Dlatego pilnie potrzeba więcej funkcjonariuszy policji federalnej. Nie musi się to dziać kosztem Bawarii – zastrzega ekspert Krummen, sfrustrowany tym, że apele trafiają jednak w próżnię.Zapowiedział także w roku 2016, że ze względu na znacznie więcej zadań w policji federalnej do roku 2020 zostanie stworzonych 7000 nowych etatów, ale będą to w większości stanowiska zastępujące policjantów przechodzących na emeryturę.   Poza tym te 7000 etatów będzie rozdzielone  do 2020 r. na całe Niemcy. Przyjętych ludzi trzeba będzie też dopiero szkolić – wylicza swoje zastrzeżenia policyjny ekspert. Żeby uszczelnić zachodnią granicę kraju, od zaraz byłyby potrzebne tam dodatkowe siły.  – Nie może być ochrony granic gorszej kategorii.",,
Sprawa RKS Okęcie. Szokujące kłamstwa przewodniczącego z PO,"Pierwsze kroki ku temu, aby RKS Okęcie pozostało na swoich gruntach za nami. Po tym jak aresztowany został burmistrz dzielnicy Włochy Artur W., teraz z krucjaty przeciwko klubowi wycofuje się przewodniczący dzielnicowej komisji sportu Sławomir Sosnowski.","O sprawie RKS Okęcie jako pierwszy poinformował portal tvp.info. Okazało się, że od maja do momentu zatrzymania przez CBA Artur W. oraz przewodniczący komisji sportu Sławomir Sosnowski czynili starania, aby wyrzucić klub z zajmowanych od ponad pół wieku obiektów. Chodzi o blisko pięciohektarowy grunt położony na skrzyżowaniu ulic Hynka i Radarowej w pobliżu lotniska im. Chopina oraz obwodnicy, który przy zmianie planów zagospodarowania przestrzennego byłyby wart nawet pół miliarda złotych.  Wtedy z terenów zniknęłaby uprawiająca sport młodzież, a zielone tereny zamieniłyby się w kolejną betonową pustynię.   Sosnowski i Artur W. działali dwutorowo. Burmistrz wysyłał pismo za pismem do Biura Mienia Miasta i Skarbu Państwa Warszawy, torpedując przekazanie RKS Okęcie terenów w wieczyste użytkowanie, Sosnowski prowadził wymierzoną w klub kampanię oszczerstw w ratuszu.Przed kilkoma tygodniami Sosnowski zaprosił na tereny Okęcia Dariusza Dziekanowskiego, szefa stołecznej komisji sportu, opowiadając mu w jak fatalny sposób zarządzany jest klub przez obecne władze RKS Okęcie. Przewodniczący komisji we Włochach pokazał byłemu piłkarzowi tylko czekającą na remont siłownię. Na odnowione szatnie, korytarz czy pokazanie dużej liczby trenujących tutaj dzieci już mu zabrakło czasu. Do tego podczas środowego posiedzenia dzielnicowej komisji kultury i sportu okazało się, że przewodniczący Sosnowski wprowadził pozostałych radnych w błąd. Chodziło o czerwcową decyzję komisji sportu, która wystąpiła z uchwałą do zarządu dzielnicy, aby odebrać RKS Okęcie możliwość bezpłatnego korzystania z terenów. „Zarządzanie Klubem sportowym budzi wątpliwości (…) Prawie 5 ha terenu nie jest właściwie wykorzystywane na rzecz społeczności lokalnej i m.st. Warszawy. Aktualnie sport na terenie Klubu ogranicza się do piłki nożnej odbywającej się w soboty i niedziele, w tygodniu czasami biegają przedszkolaki” – czytamy zaprotokołowaną wypowiedź przewodniczącego Sosnowskiego.  Prawdziwy festiwal pomówieńOkazało się to prawdziwym festiwalem pomówień, które na posiedzeniu dzielnicowej komisji sportu wypunktował prezes Stanisław Gajlewicz. Na boiskach Okęcia trenuje ponad 180 dzieci i młodzieży. Obiekty są wykorzystywane przez wszystkie dni tygodnia. No i przede wszystkim Okęcie to nie tylko piłka nożna, ale także podnoszenie ciężarów.   Klub także finansowo wychodzi na prostą, choć Sosnowski zarzucał, że od dobrych kilku lat nie składa sprawozdań finansowych. – Skąd miał pan takie informacje? – zapytał podczas burzliwego posiedzenia dzielnicowej komisji jeden z kilkudziesięciu rodziców, którzy zjawili się we włoskim ratuszu. – Jestem pracownikiem pobliskiego Wojewódzkiego Ośrodka Ruchu Drogowego, bywam tam w pracy. Informacja przekazana radnym pochodziła ode mnie. Chciałem, żeby sport był tam ogólnodostępny – wypalił Sosnowski. W takie tłumaczenia nie mogli nawet uwierzyć jego partyjni koledzy. Od razu szef radnych Koalicji Obywatelskiej Dominik Wymysłowski wniósł o uchylenie feralnej uchwały. Okazało się to prawnie dość skomplikowane.   Wtedy podjęto uchwałę wzywającą radę dzielnicy o wystąpienie do rady miasta o uchwalenie miejscowego planu zagospodarowania przestrzennego dla terenów Okęcia, zabezpieczając ich przeznaczenie na sport i rekreację. Co warte podkreślenia, także odbyło się to z inicjatywy radnych KO.   Następnie komisja przyjęła uchwałę „o dołożeniu starań, żeby na terenie znajdował się RKS Okęcie”. Za oboma postanowieniami głosował też… przewodniczący Sosnowski.  Po posiedzeniu komisji chcieliśmy dopytać Sosnowskiego, dlaczego wprowadził radnych w błąd. Wyraźnie wzburzony obrócił się na pięcie, twierdząc, że nie ma w tej kwestii nic do powiedzenia. Bardziej rozmowny był zastępca burmistrza dzielnicy. – Sprawę unormowania sytuacji prawnej gruntów prowadzi Biuro Mienia Miasta i Skarbu Państwa. Patrzymy pozytywnie na działalność sportową klubu i wszyscy chcemy tego, żeby RKS Okęcie było częścią naszej dzielnicy – powiedział nam Sławomir Piliński. Na środowe posiedzenie komisji oprócz przedstawicieli klubu przyszli także rodzice i trenujący przy Radarowej dzieci. – Jestem radnym od trzech kadencji i takiego zaangażowania jeszcze nie widziałem. To ogromny kapitał tego klubu – skomentował zdumiony obecnością kilkudziesięciu osób na sali Radosław Sosnowski z PiS. Sprawa gruntów przy Radarowej będzie mieć ciąg dalszy. Działania CBA oraz wielkie zaangażowanie rodziców i przedstawicieli RKS Okęcie sprawiają, że zasłużony klub jest coraz bliższy uratowania się przed przymusową eksmisją.",,
Szef KRS: Wyrok TK wzmocnił pozycję sędziów mianowanych przez Radę,"Wyrok Trybunału Konstytucyjnego w sprawie zasad wyboru członków Krajowej Rady Sądownictwa wzmocnił pozycję sędziów powołanych na wniosek obecnej Rady – powiedział przewodniczący KRS sędzia Leszek Mazur. Przepisy były kwestionowane przez SN, który jednak nie zwrócił się w tej sprawie do TK, lecz do TSUE.","Chodzi o orzeczenie TK z marca 2019 r. w sprawie zasad powoływania sędziów - członków Krajowej Rady Sądownictwa. Trybunał orzekł wówczas, że przepisy, na podstawie których Sejm dokonuje wyboru sędziów - członków KRS, są zgodne z konstytucją.  Jednocześnie uznał, że niekonstytucyjny jest przepis umożliwiający odwołanie się do NSA od uchwał KRS zawierających wnioski o powołanie sędziów Sądu Najwyższego. Wnioski o zbadanie konstytucyjności tych przepisów do Trybunału złożyły: sama KRS (w listopadzie 2018 r.) i grupa senatorów PiS (w lutym 2019 r.) Przewodniczący KRS powiedział, że ten wyrok Trybunału „uspokoił sędziów bezpośrednio zainteresowanych w tej sprawie, czyli tych nominowanych w ostatnich miesiącach”. Jak dodał dotyczy to grupy ok 200 sędziów. – To jest krąg osób mogących mieć największe wątpliwości. Teraz sędziowie ci mają w ręku zasadniczy argument ostatecznie przesądzający o legalności ich wyboru. Jestem przekonany, że tym orzeczeniem Trybunału Konstytucyjnego są oni uspokojeni – dodał sędzia Mazur. Dotychczas - zgodnie z ustawą - w przypadku uchwał dotyczących powołań na sędziów np. sądów powszechnych takie odwołania trafiały do SN, zaś odwołania od uchwał w sprawie powołań sędziów SN trafiały do NSA. TK orzekł, że w odniesieniu do tych kwestii niezgodny z konstytucją jest wyłącznie przepis umożliwiający odwołanie się do NSA od uchwał zawierających wnioski o powołanie sędziów SN. W listopadzie 2018 r. przewodniczący KRS pytany dlaczego Rada podjęła decyzję o skierowaniu wniosku, mówił: „Kwestionuje się konstytucyjność przepisów ustawy o KRS i jednocześnie pomija się drogę sprawdzenia tej konstytucyjności, która jest przewidziana w polskim prawie poprzez zaskarżenie wskazanych przepisów do Trybunału Konstytucyjnego. Tego się nie robi, a jednocześnie zadaje się pytania prejudycjalne do Trybunału Sprawiedliwości UE”. Pytanie takie zadał TSUE we wrześniu 2018 r. Sąd Najwyższy.",,
Zmarł nestor legendarnych miliarderów. David Rockefeller miał 101 lat,"Bankier, filantrop i kolekcjoner sztuki David Rockefeller zmarł w poniedziałek w wieku 101 lat w swojej posiadłości w Pocantico Hills w stanie Nowy Jork – poinformował rzecznik rodziny. Przyczyną śmierci miliardera była zastoinowa niewydolność serca.","David Rockefeller był ostatnim żyjącym wnukiem Johna D. Rockefellera (1839-1937), magnata naftowego i twórcy rodzinnej fortuny, który uważany jest za najbogatszego człowieka w historii, i najmłodszym synem Johna D. Rockefellera Juniora (1874-1960), fundatora Rockefeller Center w Nowym Jorku.     Fortuna zmarłego, złożona z nieruchomości, udziałów w rodzinnych funduszach powierniczych oraz innych aktywów była w marcu szacowana przez magazyn „Forbes” na 3,3 mld dolarów. Rzecznik Fraser Seitel powiedział, że w ciągu życia Rockefeller darował na cele dobroczynne blisko dwa miliardy dolarów różnym organizacjom, wśród nich m.in. Museum of Modern Art (MoMA) w Nowym Jorku i nowojorskiemu Rockefeller University.  Stojąc na czele banku Chase Manhattan (obecnie po fuzjach JPMorgan Chase) w latach 1969-81, Rockefeller zbudował sieć tak bliskich relacji z przedstawicielami rządów i ponadnarodowych korporacji, że komentatorzy mówili, iż bank prowadzi własną politykę zagraniczną. Szacuje się, że przez całe życie spotkał 200 przywódców różnych krajów świata; za granicą sam często był przyjmowany tak, jakby był głową państwa. Fortuna Rockefellerów   Nazwisko Rockefeller stało się synonimem bogactwa i amerykańskiej, błyskawicznej kariery.  Wszystko zaczęło się od Johna D. Rockefellera (1839-1937), który zainwestował w błyskawicznie rozwijającą się w XIX w. branżę naftową.  W 1870 roku John D. Rockefeller wraz ze swym bratem Williamem założył przedsiębiorstwo Standard Oil Co., które w czasach swej świetności przerabiało 95 proc. ropy naftowej wydobywanej w USA.  Gdy ta najpotężniejsza w Stanach Zjednoczonych firma została wyrokiem sądu uznana za monopol i zmuszona do podziału, dała początek takim działającym obecnie przedsiębiorstwom, jak ExxonMobil, Amoco i Chevron.       Rockefellerowie nie przepadają za mediami, raczej chronią swoją prywatność.  Ich obecności w USA nie da się jednak przeoczyć.   W 1890 r.  John D. Rockefeller ufundował Uniwersytet w Chicago.  Postanowił stworzyć pierwszą baptystyczną wyższą uczelnię.  Podarował szkole 80 mln dolarów, według dzisiejszych cen byłaby to równowartość 2 mld dolarów.  Jego syn wybudował z kolei Rockefeller Center, kompleks 19 komercyjnych wieżowców na Manhattanie. Rothschildowie – zaczęło się od kantoru     Kolejna finansowa legenda. Ich nazwisko to synonim bogactwa. Rodzina pochodzi z Frankfurtu nad Menem.  W latach sześćdziesiątych XVIII wieku młody niemiecki Żyd Mayer Amschel Rothschild (1744–1812) założył tam kantor finansowy.   Potem ojcowski biznes rozwijało jego pięciu synów – każdy z nich robił to w innym państwie; oprócz Niemiec były to Wielka Brytania, Francja,  Włochy i Austria. Wszędzie osiągnęli sukces, poważanie, pieniądze i tytuły szlacheckie. Klątwa Onassisa    Gwiazdą biznesu i mediów był w XX w.  Grek Aristotelis Sokratis Onasis (1906-1975). O jego fortunie, wystawnym życiu,  romansach i małżeństwach krążyły legendy.  Miał prywatną wyspę, luksusowe i ogromne jachty, imponujące rezydencje.  Jego kochanką była diwa operowa Maria Callas, a drugą żoną wdowa po prezydencie USA – Jackie Kennedy.   Jego rodzina straciła majątek podczas wojny grecko-tureckiej.  17-letni Aristotelis pojechał więc do Argentyny i tam zarobił pierwsze duże pieniądze na handlu tytoniem.    W 1928 został poproszony przez rząd grecki o negocjowanie układu handlowego z Argentyną, później został mianowany konsulem generalnym. W wieku 25 lat był milionerem. Słodkie fortuny  Koncern Mars  największy na świecie  producent słodyczy to dziecko Franka Marsa. Zaczął od założonej w 1911 r. fabryki czekoladek. Potem rodzina sukcesywnie rozwijała biznes.   Jego syn Forrest Senior dołączył do firmy w 1929 roku i razem z ojcem wynalazł nugat, który stał się podstawowym składnikiem słynnych batoników.  Forrest Senior był bardzo kreatywny, bo  wymyślił także oblane lukrem chrupiące czekoladowe groszki  M&M's.   Marsowie mają w swoim portfolio także inne branże spożywcze – m.in. Uncle Ben's i Pedigree.  Ich majątek szacowany jest na ok. 80 mld dolarów. Waltonowie i ich sklep  Dorobili się na handlu detalicznym. Teraz majątek rodziny szacowany jest na ok. 160 mld dolarów, a sieć ich sklepów Wal-Mart jest najpopularniejszą w USA.    Firmę założyli bracia Sam i Bud Waltonowie. Sam miał czworo dzieci, a Bud – dwoje.  Cała szóstka pomnaża familijne dochody. Królowie kina   Warner Bros. to jeden największych na świecie producentów i dystrybutorów  filmowych i telewizyjnych. Obecnie jest spółką-córką konglomeratu Time Warner, a jej główna siedziba mieści się w  Burbank w Kalifornii.   Wszystko zaczęło się w XIX wieku w Krasnosielcu na Mazowszu, gdzie przyszli na świat Aaron, Szmul i Kirsz, czyli Albert, Sam i Harry.  W 1890 roku rodzina wyemigrowała z Polski do Ontario w Kanadzie (później przeniosła się do Ohio i Pensylwanii). W 1892 r.  urodził się czwarty z późniejszych założycieli wytwórni – Itzhak, czyli Jack Leonard.  Jego bracia już wtedy mieli projektor kinowy i wyświetlali w małych miasteczkach filmy.",,
"„Kłótnia może przerodzić się w rękoczyny, a te w coś, czego nikt nie chce”. Merkel ostrzega przed konfliktem na Bałkanach","Kanclerz Niemiec Angela Merkel uważa, że zamknięcie niemieckiej granicy z Austrią dla imigrantów mogłoby doprowadzić do wybuchu zbrojnego konfliktu na Bałkanach. Podczas wystąpienia w Darmstadt zapewniła, że Niemcy poradzą sobie z falą uchodźców.","Ograniczenia napływu imigrantów domagają się przede wszystkim władze Bawarii, kraju związkowego graniczącego z Austrią. To właśnie Bawaria jest głównym celem uchodźców zmierzających z Bliskiego Wschodu i Afryki do Niemiec. Postulat skuteczniejszego kontrolowania granicy podnoszony jest także przez uczestników spotkań z Merkel.Merkel nie chce „krakać”Kanclerz wypowiedziała się w tej sprawie podczas zdominowanej przez kwestie uchodźców konferencji w Darmstadt.– Na Bałkanach Zachodnich powstały napięcia, które spowodowały konieczność zwołania konferencji państw położonych na „bałkańskim szlaku” – powiedziała Merkel w poniedziałek wieczorem na spotkaniu swojej partii CDU.Kanclerz Niemiec zapewniła, że chce zapobiec temu, aby na Bałkanach znów doszło do militarnych konfliktów. Merkel zastrzegła, że „nie chce krakać”, ale ostrzegła, że do eskalacji konfliktu może dojść „znacznie szybciej, niż nam się wydaje”. – Kłótnia może przerodzić się w rękoczyny, a te w coś, czego nikt nie chce – ostrzegła kanclerz, cytowana przez „Spiegla” w wydaniu internetowym.Węgierski płotMerkel skrytykowała po raz kolejny ogrodzenie zbudowane przez Węgry wzdłuż granicy z Serbią. – Węgierski płot spowodował, że imigranci wędrują nadal przez Chorwację, Słowenię czy Rumunię – powiedziała. Ponadto doszło do zadrażnień między Węgrami a Serbią. Podkreśliła, że zadaniem Niemiec jako dużego kraju UE jest zaproponowanie innego, solidarnego rozwiązania kryzysu migracyjnego. Zastrzegła, że realizacja tego planu wymaga czasu. – Jestem pewna, że dokonamy tego – powiedziała. W obronie stref tranzytowychZapewniła, że dostrzega obawy i lęki obywateli. Zaapelowała do uczestników konferencji, by w podejściu do uchodźców nie zapominać o godności tych ludzi.Podczas dyskusji Merkel broniła propozycji utworzenia „stref tranzytowych” –  eksterytorialnych miejsc, gdzie byłaby prowadzona pierwsza selekcja imigrantów. Osoby bez szans na azyl byłyby szybko odsyłane do kraju pochodzenia.Konferencja w Darmstadt była czwartym z kolei spotkaniem przewodniczącej CDU Merkel z jej partyjną bazą. Spotkania miały być pierwotnie poświęcone przygotowaniu nowego programu partii przed zjazdem CDU w grudniu, zostały jednak zdominowane przez problematykę uchodźców.W tym roku do Niemiec ma przyjechać, według szacunków MSW, ponad 800 tys. azylantów. W rzeczywistości ich liczba może sięgnąć nawet 1,5 mln.",,
Dwie godziny Kwaśniewskiego z Millerem,"Rozmawiali dwie godziny. W czwartek doszło do spotkania b. prezydenta Aleksandra Kwaśniewskiego i szefa SLD Leszka Millera. Według byłego premiera, b. prezydent rozważa możliwość zaangażowania się w politykę; decyzji w tej
sprawie jeszcze jednak nie podjął.","Miller pytany przez dziennikarzy po spotkaniu, jaka jest agenda współpracy Sojuszu z Kwaśniewskim, odparł: „Różne plany i kampanie, które dotyczą najbliższych kilku lat”. Na pytanie, czy Kwaśniewski deklarował chęćzaangażowania się w politykę, powiedział, że były prezydent rozważa taką możliwość, ale nie podjął jeszcze decyzji.– Jest pewna różnica pomiędzy mną a Aleksandrem Kwaśniewskim, jeżeli chodzi odefiniowanie pojęcia lewica i tego, kto do niej może się zaliczać – podkreślił Miller, pytany czy podczas rozmowy Kwaśniewski deklarował chęćjednoczenia lewicy m.in. z udziałem Sojuszu czy Ruchu Palikota.Miller, odpowiadając na pytanie, czy Kwaśniewski woli współpracować zMillerem niż z Palikotem, zaznaczył, że podczas rozmowy z Kwaśniewskim niezajmowali się liderem Ruchu Palikota.Lider SLD zapewnił, że rozmowa z Kwaśniewskim była wielką przyjemnością. Jakdodał, informacja o tym, że do spotkania ma dojść była od dawna powszechnieznana, a „splot okoliczności” sprawił, że doszło do niego w czwartek. Będzie spotkanie Kwaśniewski-Palikot?W grudniu Palikot informował po spotkaniu z europosłem Markiem Siwcem, żeobaj chcą rozmawiać z Kwaśniewskim o ewentualnym budowaniu ugrupowania, któremiałoby szansę na zwycięstwo w wyborach parlamentarnych.Na 22 lutego Aleksander Kwaśniewski zaprosił Janusza Palikota i Marka Siwcana spotkanie dotyczące Ruchu Europa Plus. Siwiec informował, że chceprzedstawić prezydentowi zręby programu tej inicjatywy.",,
Donald Trump: Meksykanie sprowadzają narkotyki i przestępczość do USA. „Nie są naszymi przyjaciółmi”,"Słowa kandydata na prezydenta USA Donalda Trumpa wywołały falę oburzenia w Meksyku. Multimilioner powiedział, że meksykańscy imigranci „sprowadzają narkotyki i przestępczość do Stanów Zjednoczonych oraz są gwałcicielami”.","– Meksykanie uderzają w naszą gospodarkę, nie są naszymi przyjaciółmi. Uwierzcie mi, zabijają naszą gospodarkę. Stany Zjednoczone stały się śmietnikiem problemów innych nacji – mówił w swoim wystąpieniu Donald Trump. Jak dodał,   nie wysyłają do USA swoich najlepszych ludzi, a tych z problemami, co doprowadza do wzrostu przestępczości.  Władze w Meksyku odpowiedziały, że polityk stosujący tego typu retorykę nie odróżnia rzeczywistości od fikcji. Sekretarz meksykańskiego rządu skomentował te deklaracje jako „absurdalne i pełne uprzedzeń”.",,
Morawiecki do przedsiębiorców: Liczba stron ustaw spadła o połowę,"W 2018 roku, po raz pierwszy, ilość stron ustaw spadła – powiedział premier Mateusz Morawiecki na spotkaniu z przedsiębiorcami i dodał, że spadła aż o około połowę. Jak wspomniał, było prawie 31 tysięcy stron, a zostało około 15 tysięcy.  – W tym roku utrzymamy ten poziom o połowę niższy niż w poprzedzających kilku latach – zapowiedział.","W środę, w ramach XXIX Forum Ekonomicznego w Krynicy premier Mateusz Morawiecki spotkał się z przedsiębiorcami. Szef rządu zwrócił uwagę, że przedstawiciele tej grupy „narzekają czasami na nadmiar papierologii i biurokracji”. Jak zauważył, nie ma lepszego, „bardziej mierzalnego (…) wskaźnika niż ilość stron ustaw”. Dodał, że chciałby przedstawić kilka faktów.– Przez 25 lat pokazywaliście nam, politykom, że ta liczba stron ustaw co roku wzrasta. No otóż chcę powiedzieć, że w 2018 roku, po raz pierwszy, spadła z 31 tysięcy stron, na około 15 tysięcy, czyli o około połowę – oznajmił Morawiecki i zapewnił: „w tym roku utrzymamy ten poziom o połowę niższy niż w poprzedzających kilku latach”. Premier podkreślił, że „najlepszym miernikiem przyciągania biznesu są inwestycje i inwestycje zagraniczne, w szczególności zagraniczne”. – My Polacy traktujemy Polskę jako pierwszy wybór, inwestorzy zagraniczni niekoniecznie – stwierdził Morawiecki i przytoczył statystyki przygotowane przez jedną z firm, które wskazują, że „mamy 38–procentowy wzrost”. – Dla porównania, nasi bezpośredni konkurenci, w tym kontekście mogę tak określić przecież naszych przyjaciół z Grupy Wyszehradzkiej, Węgrzy, Czesi czy Rumuni, wzrost w okolicy zero, a my mamy około 38 procent – podkreślał. – Polska jako magnes gospodarczy. Inwestorzy, którzy głosują pieniędzmi, głosują swoimi nogami, pokazują, że Polska jest państwem, które ma ogromne perspektywy gospodarcze – mówił premier.Jego zdaniem, przyczyniła się „do tego polityka makrogospodarcza, która jest polityką spójną”. – Z przyjemnością mogę dziś powiedzieć, że nasz dług w walutach zagranicznych maleje, spadł poniżej 30 procent.  Jednocześnie dług do PKB spadł w zeszłym roku poniżej 49 proc., w okolice 48. W tym roku ma szanse spaść poniżej 47 proc. do PKB – wymieniał szef rządu. –  To wszystko dzieje się bez tych dopalaczy, które nasi poprzednicy sobie nostryfikowali. A mianowicie, OFE, pamiętacie to, prywatyzacje, taka była ich filozofia. I sprzedali nasze przedsiębiorstwa za 60 mld zł. Dywidendy i zatrzymane zyski 50 mld. Czyli przez 8 lat 110 mld zł, OFE – 160 mld zł, dług – 380 mln zł, łącznie ponad 600 mld zł. Do długu, który wynosił  511 mln zł, tyle dołożyli nasi poprzednicy – ocenił.Morawiecki zwrócił uwagę, że niektórzy zastanawiają się, kto zadłuża państwo. – Warto – zdaniem premiera – mieć „te liczby z tyłu głowy”. – To jest matematyka, od której nie ma ucieczki – zauważył.",,
Izrael zawiesił porozumienie z ONZ w sprawie deportacji migrantów,"Premier Izraela Benjamin Netanjahu poinformował niespodziewanie, że postanowił czasowo zawiesić porozumienie z Organizacją Narodów Zjednoczonych w sprawie deportacji do kilku krajów zachodnich przebywających w Izraelu ok. 16 tys. afrykańskich migrantów. Pochodzą głównie z Sudanu i Erytrei.","Jako przyczynę Netanjahu podał konieczność skonsultowania porozumienia z mieszkańcami południowych dzielnic Tel Awiwu, w których przebywa większość tych migrantów. Konsultacje mają zostać przeprowadzone we wtorek.Część mieszkańców tych dzielnic wyrażała niezadowolenie z faktu, że tysiące Sudańczyków i Erytrejczyków otrzymało pozwolenie do przebywania w Izraelu. Zaczęto głośno krytykować rząd, w tym także premiera.Media przypominają że w zeszłym roku Netanjahu obiecał przywrócenie południowych dzielnic Tel Awiwu, zamieszkałych dotychczas głównie przez pracującą klasę średnią, „obywatelom Izraela”. – Słucham głosów krytycznych i po spotkaniu z przedstawicielami jutro rano ponownie zbadam to porozumienie – powiedział Netanjahu.Zawieszenie porozumienia przyjęto z zaskoczeniem bowiem zaledwie kilka godzin wcześniej Netanjahu ogłosił uroczyście jego zawarcie. Wymienił przy tym kilka krajów zachodnich (Kanadę, Włochy i Niemcy), które miałyby przyjąć migrantów. Reuter zaznacza jednak, że wydaje się, iż nie wszystkie z tych krajów zostały poinformowane o porozumieniu.",,
"Mariusz Błaszczak: Więcej żołnierzy, wyższe wynagrodzenia","Zadaniem ministra obrony jest zwiększenie liczebności wojska i zapewnienie żołnierzom godnych wynagrodzeń – powiedział szef Ministerstwa Obrony Narodowej Mariusz Błaszczak. Zwrócił się on do żołnierzy, którzy w sobotę w Warszawie składali przysięgę. Przypomniał, że na przyszły rok planowane są kolejne podwyżki dla żołnierzy – do przeciętnie 6150 zł.","Minister nawiązał do obowiązujących w tym roku wyższych stawek uposażenia i do wzrostu planowanego na przyszły rok.– Moim zadaniem jako ministra obrony narodowej jest spowodowanie, żeby Wojsko Polskie było liczniejsze – powiedział. Podkreślił że przez rok dzięki kampanii „Zostań żołnierzem Rzeczypospolitej” 32 tys. obywatelek i obywateli zadeklarowało wstąpienie do wojska.– Moim zadaniem jest także sprawienie, aby ci, którzy bronią naszej ojczyzny, byli godnie wynagradzani – dodał. Przypomniał że w tym roku przeciętne uposażenia żołnierza zawodowego, wraz z dodatkami wzrosło o blisko 600 zł do 5530 zł. Podkreślił, że kolejne podwyżki – do przeciętnie 6150 zł – są zaplanowane w projekcie przyszłorocznego budżetu oraz że we wrześniu wystąpił w tej sprawie do prezydenta. – Znając pana prezydenta Andrzeja Dudę, zwierzchnika sił zbrojnych, jestem spokojny, że pan prezydent ten wniosek zaakceptuje – powiedział.",,
Sondaż: Rośnie zadowolenie z pracy prezydenta i premiera,"52 proc. badanych dobrze ocenia prezydenta Andrzeja Dudę; 37 proc. – źle. Z pracy premiera Mateusza Morawieckiego zadowolonych jest 47 proc. ankietowanych, a niezadowolonych 39 proc. Działania rządu dobrze ocenia 48 proc., a źle – 41 proc. badanych – wynika z sondażu Kantar Public.","W listopadzie z działalności prezydenta zadowolonych jest 52 proc. ankietowanych, w tym 12 proc. uważa, że wypełnia on swoje obowiązki zdecydowanie dobrze. Negatywną opinię o działalności Andrzeja Dudy wyraża 37 proc. respondentów, w tym zdecydowanie negatywne zdanie ma 14 proc. 11 proc. ankietowanych nie potrafi jednoznacznie ocenić, czy Andrzej Duda dobrze wypełnia obowiązki prezydenta.W porównaniu do wyników z października o 3 pkt proc. zwiększył się odsetek osób zadowolonych z pracy Andrzeja Dudy, zmalał natomiast – o 2 pkt proc. – odsetek osób negatywnie oceniających prezydenta. O 1 pkt proc. zmalał też odsetek osób niezdecydowanych. 47 proc. Polaków jest zadowolonych z pracy premiera Mateusza Morawieckiego, w tym 8 proc. sądzi, że jako premier sprawdza się on zdecydowanie dobrze. 39 proc. badanych uważa, że premier źle wypełnia swoje obowiązki, w tym 13 proc. ma zdecydowanie negatywną opinię o szefie rządu. 14 proc. ankietowanych nie ma sprecyzowanego zdania w tej sprawie. W tym miesiącu ocena Mateusza Morawieckiego poprawiła się – o 2 pkt proc. zmalał odsetek osób, które są niezadowolone z jego pracy. Jednocześnie o 2 pkt proc. zwiększył się odsetek respondentów zadowolonych z jego działalności. Odsetek osób, którym trudno ocenić premiera, nie zmienił się od października. W listopadzie dobre zdanie o działalności Rady Ministrów ma 48 proc. badanych (8 proc. ocenia działalność Rady Ministrów zdecydowanie dobrze), natomiast opinię negatywną ma 41 proc. pytanych (11 proc. zdecydowanie negatywnie ocenia pracę rządu). 11 proc. respondentów nie ma sprecyzowanej opinii na ten temat. W porównaniu z wynikami z poprzedniego miesiąca, w listopadzie odsetek osób zadowolonych z pracy rządu wzrósł o 4 pkt proc., natomiast odsetek badanych, wystawiających rządowi ocenę negatywną, zmalał o 2 pkt proc. Zmalał również odsetek osób niezdecydowanych co do oceny rządu - o 2 pkt proc. Kantar Public przeprowadził sondaż w dniach 9-15 listopada na ogólnopolskiej, reprezentatywnej próbie 1061 mieszkańców Polski, w wieku 15 i więcej.",,
"„Opozycja w dni parzyste się dzieli, w nieparzyste ogłasza apele, że się jednoczy. To kabaret”","– Jestem absolutnie zwolennikiem jednej listy opozycji w wyborach parlamentarnych, ale niewątpliwie przykład Nowoczesnej i jej relacji z PO, zwłaszcza wczoraj, nie jest dobrym argumentem dla tych, którzy chcieliby takiego zjednoczenia – stwierdził Jan Filip Libicki (PSL), komentując w programie „Minęła 20” rozłam w Nowoczesnej i upadek klubu parlamentarnego tej partii. – Opozycja nas przyzwyczaiła, że w dni parzyste się dzieli, a dni nieparzyste ogłasza szumne apele, że się jednoczy. To jest kabaret – mówił Ryszard Czarnecki.","W ostatnich dniach ośmioro dotychczasowych posłów Nowoczesnej opuściło klub parlamentarny swojej partii i przeszło do klubu Platformy Obywatelskiej, który przy tym zmienił nazwę na „Klub Parlamentarny Platforma Obywatelska – Koalicja Obywatelska”. W wyniku decyzji „rozłamowców”,  Nowoczesna ma teraz w Sejmie 14 parlamentarzystów, o jednego mniej niż wynosi wymagana liczba posłów, którzy mogą utworzyć klub. Partia traci, więc klub traci związane z tym przywileje.Zmiany w Nowoczesnej ostro podsumował na swoim blogu senator PSL Jan Filip Libicki. „Wydaje się, że to, czego wczoraj dokonała z Nowoczesną Platforma Obywatelska, bliższe jest właśnie eutanazji niż zakończeniu uporczywej terapii. I z pewnością ta może niewielka, ale istotna różnica, będzie zapamiętana przez wielu polityków tych podmiotów, które zastanawiają się, czy i na jakie wybory wspólne listy z Platformą Obywatelską budować” – napisał. W programie „Minęła 20” Jan Filip Libicki tłumaczył, dlaczego zdecydował się na tak ostre słowa w związku z kłopotami Nowoczesnej i postępowaniem PO. – Było dla mnie jasne, że Nowoczesna przeżywa pewne kłopoty i w Koalicji Obywatelskiej była podmiotem słabszym, ale mnie się wydawało czymś nieuchronnym, że połączenie odbędzie się w sposób naturalny i taki, który nie będzie powodował rozwiązań siłowych. Okazało się jednak, że przejście ośmiu posłów do PO skończyło się bardzo ostrym konfliktem – tłumaczył senator PSL. – Jestem absolutnie zwolennikiem jednej listy opozycji w wyborach parlamentarnych, ale niewątpliwie przykład Nowoczesnej i jej relacji z PO, zwłaszcza wczoraj, nie jest dobrym argumentem dla tych, którzy chcieliby takiego zjednoczenia – dodał. Zdaniem Libickiego liderka „rozłamowców” Kamila Gasiuk-Pihowicz powinna zrezygnować z przewodzenia klubowi Nowoczesnej przed przystąpieniem do klubu PO.Ryszard Czarnecki nie krył rozbawienia z zamieszania pośród opozycji. – Opozycja nas przyzwyczaiła, że w dni parzyste się dzieli, a dni nieparzyste ogłasza szumne apele, że się jednoczy. To jest kabaret. W kontekście długów Nowoczesnej mam profetyczną wizję, że jak będzie ostatnie posiedzenie koła Nowoczesnej, nagle ktoś wyłączy wtyczkę, powstanie wielki krzyk i ten, który wyjdzie jako ostatni, zapłaci długi partii. Opozycja konsekwentnie się ośmiesza – stwierdził Czarnecki.",,
Premier wraz z harcerzami porządkował nagrobki powstańców,"W środę, w przeddzień 75. rocznicy wybuchu Powstania Warszawskiego premier Mateusz Morawiecki wraz z harcerzami porządkował nagrobki powstańców warszawskich na Cmentarzu Wilanowskim – poinformowała kancelaria premiera na Twitterze. Wcześniej szef rządu spotkał się z powstańcami oraz kombatantami.","– Dziękuję za Waszą drogę życia, za walkę o wolną Ojczyznę – mówił premier w czasie spotkania z powstańcami oraz kombatantami, cytowany we wpisie KPRM na Twitterze. W środę premier weźmie też udział w uroczystościach związanych z obchodami 75. rocznicy Powstania Warszawskiego: w uroczystej polowej mszy świętej oraz w uroczystym Apelu Poległych przy Pomniku Powstania Warszawskiego na Placu Krasińskich. Powstanie Warszawskie było największą akcją zbrojną podziemia w okupowanej przez Niemców Europie. 1 sierpnia 1944 roku do walki w stolicy przystąpiło ok. 40-50 tys. powstańców. Planowane na kilka dni trwało ponad dwa miesiące. W czasie walk w Warszawie zginęło ok. 18 tys. powstańców, a 25 tys. zostało rannych. Straty wśród ludności cywilnej były ogromne i wynosiły ok. 180 tys. zabitych. Pozostałych przy życiu mieszkańców Warszawy ok. 500 tys., wypędzono z miasta, które po Powstaniu zostało niemal całkowicie spalone i zburzone.",,
„Światem rządzi pieniądz przy pomocy bicza strachu”,"Ostre słowa papieża Franciszka podczas spotkania z kilkoma tysiącami działaczy ruchów ludowych z wielu krajów. Ojciec Święty ocenił, że „na świecie rządzi pieniądz przy pomocy bicza strachu”. „Skandalem” nazwał też ratowanie banków, a nie ludzi.","Zwracając się do uczestników  światowego zjazdu ruchów ludowych, obradującego w Rzymie, papież wyraził dezaprobatę wskazując, że na świecie panuje „prymat pieniądza”, zamiast człowieka.– Kto zatem rządzi? Pieniądz? Jak rządzi? Za pomocą bicza strachu, nierówności, przemocy ekonomicznej, socjalnej, kulturowej i militarnej, która wywołuje jeszcze większą przemoc w spirali zdającej się nie mieć końca – mówił Franciszek.Skandaliczne sumyPapież skrytykował również łożenie publicznych pieniędzy na pomoc bankom. – Gdy dochodzi do bankructwa banku, natychmiast pojawiają się skandaliczne sumy, by go uratować, ale kiedy ma miejsce bankructwo ludzkości, nie ma nawet tysięcznej części tego, by ratować braci, którzy tyle cierpią – stwierdził.Według Franciszka pomoc powinna w większym stopniu trafiać do migrantów. – Morze Śródziemne stało się cmentarzyskiem uchodźców – mówił papież, który sytuację uchodźców ocenił jako „niegodną”. – Mogę opisać ją tylko słowem, które przyszło mi na myśl spontanicznie na Lampedusie: hańba – wyjaśnił.",,
Czystki w Turcji. Zatrzymano ponad 26 tysięcy osób,"Po lipcowym nieudanym wojskowym zamachu stanu zatrzymano ponad 26 tys. ludzi, z których formalnie aresztowano 16 tys. – poinformował we wtorek minister sprawiedliwości Turcji Bekir Bozdag.","Po próbie puczu z połowy lipca aresztowanych zostało ogólnie 26 tys. osób – potwierdził turecki minister sprawiedliwości Bekir Bozdag. Dodał, że służby bezpieczeństwa sprawdzają kolejnych ponad 7,6 tys. osób, które dotychczas nie zostały zatrzymane, ale podejrzewane są o udział w próbie zamachu. Po próbie zamachu stanu w połowie lipca Ankara rozpoczęła masowe czystki, w ramach których ponad 70 tys. osób zostało zawieszonych w obowiązkach, bądź straciło pracę. Zwolnienia objęły sądownictwo, urzędy państwowe, edukację, media i służbę zdrowia. Większość formalnie aresztowanych to wojskowi.Ekstradycja GulenaBozdag przy okazji komunikatu minister ostrzegł Stany Zjednoczone, że jeśli nie zgodzą się na ekstradycję uznawanego za inspiratora zamachu Fethullaha Gulena, to „poświęcą swoje dobre relacje z Turcją dla terrorysty”. Duchowny, mieszkający od 1999 roku w Pensylwanii w USA, jest obecnie wrogiem publicznym nr 1 w Turcji.",,
"Słono, tłusto, niezdrowo. NIK: posiłki w szpitalach nam szkodzą","Badania próbek posiłków szpitalnych wykazały niedobory składników odżywczych, mogące powodować uszczerbek na zdrowiu pacjentów – napisano w raporcie Najwyższej Izby Kontroli dotyczącym żywienia w polskich szpitalach.","NIK po zbadaniu posiłków serwowanych w polskich szpitalach alarmuje, że nie gwarantują one prawidłowego żywienia pacjentów. Wskazano, że przepisy nie określają norm żywieniowych pacjentów, jakości produktów, zasad kontroli usług żywienia szpitalnego czy zasad zatrudniania dietetyków na oddziałach. Okazuje się, że dużo lepiej sytuacja wygląda w polskich więzieniach, gdzie resort zadbał o stosowne przepisy. Inspektorzy NIK podkreślają, że serwowane pacjentom produkty nie usprawniają funkcjonowania organizmu, a czasem mogą  szkodzić.Z kontroli wynika, że w większości kontrolowanych szpitali pacjenci otrzymywali posiłki nieadekwatne do stanu zdrowia. Przygotowywano je z surowców niskiej jakości, o niewłaściwych wartościach odżywczych. Badania próbek posiłków szpitalnych wykazały niedobory składników odżywczych, mogących powodować uszczerbek na zdrowiu pacjentów, jak np.: odwapnienie, zmiękczenie i zniekształcenie kośćca, niedokrwistość, niedotlenienie tkanek , nadmierną pobudliwość mięśniową , drżenie i bolesne skurcze mięśni, stany lękowe, bezsenność, nadciśnienie czy zaburzenia w funkcjonowaniu nerek.W większości szpitali stwierdzono zbyt duży udział soli w posiłkach (od 142 do 374 proc. normy), a także zaniżaną (od 3 do 28 proc.), bądź zawyżaną (od 13 do 50 proc.) wartość kaloryczną posiłków. NIK podkreśla, że szpitale nie są w stanie zbadać jakości posiłków. Prawo nie reguluje zasad zatrudniania dietetyków, w niektórych placówkach nie widziano nawet takiej potrzeby. Z badania Izby wynika, że w niektórych firmach cateringowych do przygotowywania posiłków stosowano środki spożywcze o niskiej jakości, tj. wędliny zawierające niewielki procent mięsa lub mięso oddzielone mechanicznie, podroby, pasztety, parówki i produkty zawierające szereg substancji dodatkowych wzmacniających, konserwujących, przeciwutleniaczy, wzmacniaczy smaku itp.",,
Policja: Wykonamy czynności wyjaśniające w sprawie słów Owsiaka,"W sprawie słów Jerzego Owsiaka, które padły pod koniec Festiwalu Pol'and'Rock, policja wykona czynności wyjaśniające. Czynności te pozwolą odpowiedzieć na pytanie, czy można wszcząć postępowanie - poinformowała lubuska policja. Prezes Wielkiej Orkiestry Świątecznej Pomocy sugerował, że z powodu służbowych lotów marszałka sejmu Marka Kuchcińskiego brakuje pieniędzy dla chorych na raka.","– Czemu nie karzecie polityków, którzy zapi***lają samolotami za moje, k***a, pieniądze? Dlaczego ich nie pociągniecie do odpowiedzialności? Nie ma na to zgody! – mówił na zakończenie Festiwalu Pol'and'Rock lider organizującej imprezę Fundacji WOŚP.  – Bądźcie z nami na Finale WOŚP. 176 mln. A wy, k***a, ile wywalacie pieniędzy na loty? Pacjenci onkologiczni nie mają się jak leczyć. To co wy, k***a, do nas macie? – pytał Owsiak. Policja potwierdziła, że na jego wypowiedź spływają skargi i że podejmie w tej sprawie czynności wyjaśniające. – My zajmujemy się każdym wykroczeniem, każdym przestępstwem. Jeżeli takie informacje spływają, jesteśmy zobowiązani, żeby jako policja wykonać czynności wyjaśniające w zakresie przestępstwa czy wykroczenia – wyjaśnił podkom. Grzegorz Jaroszewicz z zespołu prasowego lubuskiej policji.  – Tak samo będzie i w tym wypadku. Niezależnie od tego, czy informacja ta spłynęła bezpośrednio na policję, czy została przekazana przez media – zapewnił Jaroszewicz . Pol'and'Rock to jeden z największych w Europie festiwali muzycznych. Tegoroczna edycja trwała oficjalnie od 1 do 4 sierpnia. Na pięciu scenach zaprezentowało się kilkudziesięciu artystów z Polski i świata. Dwóch uczestników zmarło podczas imprezy z powodu zatrucia amfetaminą, blisko setkę innych zatrzymała policja. Mundurowi interweniowali podczas festiwalu w sumie 500 razy, odnotowano 121 przestępstw i 91 wykroczeń.  Marszałek Sejmu Marek Kuchciński za loty służbowe z udziałem rodziny i zadeklarował wpłatę kwoty 28 tys. zł na modernizację sił zbrojnych. Dyrektor Centrum Informacyjnego Sejmu Andrzej Grzegrzółka zapowiedział, że tego samego dnia zostaną opublikowane informacje o tych lotach. Kuchciński wyjaśnił, że od początku kadencji „przyjął model pracy marszałka, który działa nie tylko na forum izby poselskiej, w budynku Sejmu w Warszawie, ale także pracuje aktywnie w kraju i za granicą”. – Stąd wynika duża liczba spotkań i wyjazdów na uroczystości, w których biorę i brałem udział, zapraszany przez organizatorów. Takich spotkań od początku kadencji odbyło się ponad 900, niejednokrotnie kilka dziennie, w tym w soboty i w niedziele – wyjaśniał. Marszałek Sejmu podkreślił, że wszystkie przypadki korzystania ze specjalnego transportu lotniczego miały związek z podróżami służbowymi. W 23 przypadkach na pokładzie oprócz Kuchcińskiego podróżowali jego najbliżsi. Polityk zwrócił uwagę, że nie jest to sprzeczne z instrukcją HEAD regulującą loty specjalnych samolotów wojskowych.  Mimo to, jak przypomniał, podjął w związku z tymi lotami decyzję o wpłaceniu kwoty 15 tys. złotych na Caritas i klinikę „Budzik”. – Niezależnie od motywów przyświecających moim działaniom rozumiem, że korzystanie z przysługujących marszałkowi Sejmu środków transportu także przez moją rodzinę może budzić społeczne kontrowersje – przyznał Kuchciński. Polityk zapowiedział także, że wpłaci 28 tys. zł na modernizację polskich sił zbrojnych w związku z przelotem jego żony z Rzeszowa do Warszawy (po tym, jak Kuchciński służbowo przyleciał do Rzeszowa), mimo, że samolot, którym leciała, i tak zgodnie z planowanym obiegiem wracałby do stolicy.",,
Awaryjne lądowanie samolotu z szefową MFW na pokładzie,Samolot linii American Airlines lądował awaryjnie na lotnisku w Buenos Aires. Na pokładzie znajdowała się Christina Lagarde – szefowa Międzynarodowego Funduszu Walutowego.,"Samolot z szefową Międzynarodowego Funduszu Walutowego Christiną Lagarde na pokładzie lądował awaryjnie w Buenos Aires. Kilka minut po starcie z tamtejszego lotniska Ezeiza w kabinie samolotu American Airlines gwałtownie spadło ciśnienie. Pilot zdecydował o powrocie. Lądowanie odbyło się bez problemów, nikomu nic się nie stało. Christina Lagarde spędziła weekend w Argentynie na spotkaniu ministrów finansów i szefów banków centralnych państw grupy G20.",,
„Perfidne kłamstwo” w tekście o premierze Morawieckim. Rzecznik dementuje fake newsa „Faktu”,"Publikacja „Faktu”, która mówi o oczekiwaniu premiera Mateusza Morawieckiego na spotkanie w siedzibie PiS jest ordynarnym, perfidnym kłamstwem. Te doniesienia są nieprawdziwe – mówi w rozmowie z portalem tvp.info rzecznik rządu Piotr Müller.","W środę późnym wieczorem zakończyło się spotkanie kierownictwa PiS. Zastępca rzecznika PiS Radosław Fogiel przekazał, że w czwartek o godz. 12.30 prezes PiS Jarosław Kaczyński wygłosi oświadczenie.Spotkanie kierownictwa PiS było poświęcone m.in. sytuacji związanej z marszałkiem Sejmu Markiem Kuchcińskim.Jak pisał w środę „Fakt”, premier Mateusz Morawiecki, który również był obecny na spotkaniu, „w dusznym powietrzu wczesnego popołudnia aż dwie godziny czekał pod siedzibą PiS na spotkanie z Jarosławem Kaczyńskim”. Informację podaną przez „Fakt” zdementował rzecznik rządu Piotr Müller. Rzecznik rządu wskazał, że przed opublikowaniem tej informacji redaktorzy „Faktu” zwrócili się do niego z pytaniem; Müller – jak wskazuje – zaprzeczył tym doniesieniom. – Mimo to redakcja opublikowała tę nieprawdziwą informację. Jestem zaskoczony – mówi nam rzecznik rządu.",,
Fiat porozumiał się z pracownikami,"Więcej pracy, ale i większe zarobki przewiduje nowa umowa zbiorowa, pomiędzy Fiatem i 86 tys. jego pracowników. Porozumienie osiągnięto na dzień przed oficjalnym debiutem nowej wersji modelu panda.","Model panda jest produkowany w zakładach pod Neapolem, których załoga jako pierwsza już w tym roku pracuje według nowych reguł.Fiat zapowiedział, że 1 stycznia wypowie dotychczasowy układ zbiorowy, obowiązujący od lat wszystkich metalowców. W fabrykach turyńskiego koncernu – zatrudniającego na terenie Włoch 86,2 tys. Osób – zastąpi go ten sam kontrakt, który od kilku miesięcy obowiązuje już w Pomigliano d'Arco pod Neapolem. Więcej godzin nadliczbowych – 120 wobec dotychczasowych 80, krótsze przerwy oraz sankcje za bumelanctwo i sabotaż. W zamian premia w wysokości 600 euro już w przyszłym roku.Układu nie podpisał lewicowy związek metalowców FIOM i dlatego nie będzie on miał swych przedstawicieli w zakładach Fiata. Z tego powodu lewica mówi o braku demokracji w fabrykach i domaga się interwencji rządu. Według kierownictwa Fiata, mamy natomiast do czynienia z historycznym przełomem, który umożliwi realizację zapowiadanych wcześniej inwestycji na sumę 20 miliardów euro.",,
"Sikorski: Jeśli ktoś dokona mordu politycznego, współodpowiedzialnymi będą prezes PiS i TVP","Jeśli znowu jakiś niepoczytalny człowiek dokona mordu politycznego, to współodpowiedzialność za to ponosił będzie prezes Kurski i ten, kto dał mu ten instrument szczucia Jarosław Kaczyński – powiedział w TVN europoseł Platformy Obywatelskiej Radosław Sikorski.","Były szef polskiej dyplomacji w rządzie Donalda Tuska był gościem stacji TVN. W rozmowie z Moniką Olejnik odniósł się do sprawy zamordowania przez Stefana W. podczas finału Wielkiej Orkiestry Świątecznej Pomocy w Gdańsku prezydenta miasta Pawła Adamowicza.  Jak mówił Radosław Sikorski, „było już wieszanie na szubienicach”. – Wiemy, co niezrównoważony człowiek, najpierw mówiąc do kogoś: „niech żyje PiS”, potem krzycząc przeciwko PO, zrobił w Gdańsku rok temu – mówił europoseł.  Dalej oznajmił, że chce oświadczyć, że „jeśli znowu jakiś niepoczytalny człowiek wykona mord polityczny, to współodpowiedzialność za to ponosił będzie prezes (TVP Jacek – przyp. red.) Kurski i ten, kto dał mu ten instrument szczucia (prezes PiS – przyp. red.) Jarosław Kaczyński – mówił polityk.",,
"Bochenek: Europa jest naszym domem, a ten musi być bezpieczny","– Europa jest naszym domem i powinna być miejscem bezpiecznym,  ponieważ dom musi być bezpieczny –  powiedział w programie „Gość poranka” TVP Info rzecznik rządu Rafał Bochenek, odnosząc się do kryzysu emigracyjnego  w Europie oraz ostatnich zamachów terrorystycznych w Brukseli.  Powtórzył słowa premier Beaty Szydło, że Polska nie jest gotowa na przyjęcie imigrantów.","Premier Beata Szydło powiedziała w środę, że to, co wydarzyło się we wtorek  w Brukseli, jest aktem terroru. Dodała, że trzeba jasno powiedzieć, że Europa nie potrafi sobie poradzić z ogromnym kryzysem.  Wyjaśniła, że nie widzi teraz możliwości, by do Polski przyjechali imigranci.      Mamy odpowiedzialny rząd  Rafał Bochenek podkreślił, że rząd premier Beaty Szydło jest rządem odpowiedzialnym.  – Dla nas najważniejsze jest bezpieczeństwo polskich obywateli i nie dopuścimy do tego, żeby takie sytuacje, jakie mają miejsce w krajach Europy Zachodniej, przeniosły się na grunt Polski.  Zwłaszcza, że przed nami bardzo ważne wydarzenia: Światowe Dni Młodzieży i szczyt NATO.  Wszystkie służby są w pełnej gotowości, przygotowują się do tych niezwykle ważnych wydarzeń – mówił  Bochenek na antenie TVP Info.   – Europa jest naszym domem i powinna być miejscem bezpiecznym,  ponieważ dom musi być bezpieczny.  Powinniśmy działać,  by  osoby niesprawdzone nie trafiły na teren UE – powiedział Rafał Bochenek. Podkreślił, że  procesy weryfikowania tożsamości uchodźców nie działają sprawnie.  – Ci ludzie często są bez dokumentów; twierdzą np., że utonęły im w morzu – wyjaśnił. Rozwiązać problem poza granicami UE   – Od początku nie zgadzaliśmy się na pomysł relokacji do naszego kraju osób,  które napływają do nas z Bliskiego Wschodu. Jest niedobry i powinien być zweryfikowany.  Widzimy doskonale, co dzieje się w krajach zachodnich – zamachy, pewne bunty,  szkalowanie miejscowych obywateli  – mówił  Bochenek.   – Do Polski nie sprowadzono żadnego uchodźcy, żadnego emigranta. Tak jak wczoraj zadeklarowała to pani premier Beata Szydło, w obecnie panującej sytuacji w Europie nie jest możliwe sprowadzenie emigrantów do Polski.  Cały czas mówimy: problem emigrantów trzeba rozwiązywać poza granicami  Unii Europejskiej  – podkreślił rzecznik rządu.                                                teraz odtwarzaneRząd pani Beaty Szydło jest rządem odpowiedzialnym",,
Rząd analizuje decyzję TSUE. „Obecne przepisy nie ograniczają praw sędziów”,"Polski rząd prowadzi prawne analizy decyzji podjętej przez Trybunał Sprawiedliwości UE; po ich zakończeniu będziemy mogli mówić o dalszych krokach – oświadczył prezydent Andrzej Duda w rozmowie z niemieckim „Bild am Sonntag”. Dodał, że jako państwo praworządne Polska realizuje wszystkie decyzje podjęte na podstawie i w granicach prawa.","Trybunał Sprawiedliwości UE podjął 19 października decyzję o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dotyczących przechodzenia w stan spoczynku sędziów SN, którzy ukończyli 65. rok życia. Chce m.in. przywrócenia wysłanych na emeryturę sędziów. Zgodnie z postanowieniem TSUE, Polska ma też powstrzymać się od wszelkich środków mających na celu powołanie nowego pierwszego prezesa czy osoby pełniącej jego obowiązki.O tę kwestię prezydent był pytany przez „Bild am Sonntag”. Andrzej Duda podkreślił, że TSUE w kwestii przechodzenia w stan spoczynku sędziów Sądu Najwyższego nie rozpoznał jeszcze sprawy merytorycznie. „Ja osobiście absolutnie nie uważam, że obecnie obowiązujące przepisy ograniczają prawa sędziów lub że są sprzeczne z normami prawnymi” – ocenił prezydent. Jak dodał, wiek przejścia sędziów w stan spoczynku – 65 lat – jest „normalnym wiekiem emerytalnym w Polsce”.„W polskim rządzie prowadzone są prawne analizy decyzji podjętej przez Trybunał Sprawiedliwości UE. Po ich zakończeniu będziemy mogli mówić o dalszych krokach. Jako państwo praworządne realizujemy wszystkie decyzje podjęte na podstawie i w granicach prawa” – oświadczył prezydent.Andrzej Duda przyznał, że w środowisku sędziowskim potrzebna jest zmiana pokoleniowa. „Część sędziów wydawała wyroki jeszcze w czasach komunistycznych represji. Wskutek wprowadzonych przez nas przepisów sędziowie, którzy orzekali w czasie stanu wojennego, przechodzą na emeryturę. Trzydzieści lat po demokratycznych przemianach w Polsce, najwyższy na to czas” – podkreślił.",,
Resort środowiska czeka na eko-technologie,"Resort środowiska przedłużył czas na składanie projektów innowacyjnych technologii przyjaznych środowisku m.in. dla przemysłu wydobywczego, do walki ze zmianami klimatu czy ekologicznego wytwarzania energii. Będą one promowane na świecie pod marką GreenEvo.","Firmy mogą składać wnioski o udział w tzw. akceleratorze zielonychtechnologii do 9 marca – poinformował resort. Wcześniej terminskładania wniosków ustalono na 29 lutego 2012 r. W ramach powstałego przed trzema laty Akceleratora Zielonych TechnologiiGreenEvo resort promuje na świecie najlepsze polskie rozwiązania w dziedzinie ochrony środowiska. Z pomocy tego akceleratora korzysta już 30 firm – laureatów 2 poprzednich edycji konkursu. –  Zachęcam do składania wniosków. Uczestnicy poprzednich edycji poprawili swoje wyniki finansowe, 60 proc. z nich udoskonaliło wykorzystywane technologie, a 18 proc. uruchomiło nowe zakłady produkcyjne  – podkreśliła wiceminister środowiska Beata Jaczewska. Spośród nadesłanych zgłoszeń kapituła projektu wybierze najlepszetechnologie. Firmy skorzystają z bezpłatnych szkoleń, obejmujących tematykętransferu technologii, strategicznych rynków zagranicznych oraz rynkukrajowego czy zasad promocji. Po szkoleniach nastąpi kolejna selekcja i wybór laureatów, których technologie będą promowane za granicą na targach iwystawach oraz poprzez sieć polskich ambasad i przedstawicielstw handlowych. Firmy otrzymają również indywidualne wsparcie doradcze i merytoryczne zestrony ekspertów projektu GreenEvo. Ministerstwo stworzyło akcelerator, by znaleźć na polskim rynku i wypromować za granicą innowacyjne technologie firm zajmujących się ekologią. Marka GreenEvo ma gwarantować wysoką jakość zielonych technologii z Polski. Uczestniczące w projekcie firmy uzyskują większy prestiż i zaufanie na światowym rynku – uważa ministerstwo. Środki wyłożył Narodowy Fundusz Ochrony Środowiska i Gospodarki Wodnej.Inicjatorzy projektu uzyskali też wsparcie z innych instytucji zajmującychsię promocją przedsiębiorczości i gospodarki. Oprócz resortu środowiska wprojekcie uczestniczą ministerstwa: gospodarki, spraw zagranicznych, nauki i szkolnictwa wyższego, a także Urząd Patentowy oraz Wydział ZarządzaniaUniwersytetu Warszawskiego. Firmy biorące udział w projekcie Ministerstwa Środowiska promowały swojerozwiązania niemal na całym świecie, m.in. w Chinach, Indiach, Tajlandii,Kazachstanie, Wietnamie, Armenii, Azerbejdżanie, Zjednoczonych EmiratachArabskich, Rosji, we Francji, w Norwegii, Algierii, Mołdawii, Chorwacji, naUkrainie i Białorusi. Wielu z nich już udało się nawiązać kontakty handlowe, które zakończyły się współpracą z zagranicznymi partnerami. Informacje o akceleratorze można znaleźć na stronie internetowej projektu – greenevo.gov.pl",,
„Wiadomość dla kochanej Angeli Merkel: bierz tę swoją kasę i zalesiaj Niemcy”,"Zamiast odbierać Brazylii środki na rozwój projektów w Amazonii, kanclerz Niemiec Angela Merkel powinna skupić się na ponownym zalesianiu własnego kraju – oświadczył brazylijski prezydent Jair Bolsonaro.","Słowa prezydenta to odpowiedź na decyzję niemieckiej minister ds. środowiska naturalnego Svenji Schulze, która ogłosiła, że Niemcy wstrzymają wypłatę 35 mln euro pierwotnie przeznaczonych na wsparcie projektów środowiskowych w Amazonii. Jako powód podała wylesiania, którego tempo znacznie wzrosło, odkąd urząd prezydenta w Brazylii sprawuje Bolsonaro. W Brazylii znajduje się ponad 60 proc. amazońskich lasów. – Chciałbym przekazać wiadomość kochanej Angeli Merkel. Bierz tę swoją kasę i zalesiaj Niemcy, ok? Tam jest o wiele bardziej potrzebna – oznajmił Bolsonaro krajowym mediom. Brazylijski przywódca, jak podkreśla Deutsche Welle, od dawna znany jest z mizoginistycznych wypowiedzi, a przy tym dąży do likwidacji wszystkich obszarów chronionych w obrębie Amazonii. Już wcześniej oskarżał Niemcy o chęć „obrabowania” jego kraju poprzez wstrzymanie finansowania. Nie po raz pierwszy dochodzi do spięcia na linii Brasilia-Berlin w sprawie amazońskich lasów równikowych. W czerwcu Merkel wyraziła zaniepokojenie stanem przestrzegania przepisów środowiskowych i praw człowieka tamtejszej rdzennej ludności. Wówczas Bolsonaro wypomniał Niemcom, że czerpią korzyści z faktu, że są jednym z największych emitentów gazów cieplarnianych na świecie, i dopóki sytuacja ta się utrzyma, Berlin powinien powstrzymać się od pouczania innych.",,
Merkel znowu na prowadzeniu. Chadecy wyprzedzili SPD,"W Niemczech po krótkim okresie słabości kierowany przez Angelę Merkel blok partii chadeckich CDU/CSU ponownie wyprzedził SPD. W sondażu instytutu Allensbach, opublikowanym w środę przez dziennik „Frankfurter Allgemeine Zeitung”, blok CDU/CSU uzyskał poparcie 33 proc. uczestników ankiety, a SPD - 30 proc.","Od ostatnich wyborów do Bundestagu na jesieni 2013 roku chadecy utrzymywali stale ponad 10-punktową przewagę. Sytuację zmieniła radykalnie pod koniec stycznia nominacja Schulza na kandydata SPD na kanclerza, który zastąpił uważanego za faworyta szefa partii Sigmara Gabriela. We wtorek na przewagę chrześcijańskich demokratów wskazał instytut Insa w sondażu dla „Bilda”. Gotowość do głosowania na CDU/CSU, gdyby wybory parlamentarne odbywały się w najbliższą niedzielę, zadeklarowało 31,5 proc. ankietowanych. Na socjaldemokratów chce głosować 30 proc.",,
Brudziński: Sytuacja w Krakowie normalizuje się,"Fala kulminacyjna w Krakowie na Wiśle za nami. Dzięki zaangażowaniu służb – straży pożarnej, policji, sytuacja w Krakowie normalizuje się – poinformował w piątek podczas posiedzenia sztabu kryzysowego w Krakowie minister spraw wewnętrznych i administracji Joachim Brudziński.","W Krakowie odbyło się posiedzenie sztabu kryzysowego w związku z sytuacją pogodową w Małopolsce i w sąsiednich województwach. Uczestniczyli w nim: premier Mateusz Morawiecki, wicepremier Beata Szydło, szef MSWiA Joachim Brudziński, minister infrastruktury Andrzej Adamczyk oraz wojewodowie.– W sposób szczególny chciałbym podziękować małopolskiej, krakowskiej policji, szczególnie tym funkcjonariuszom, którzy w nocy pracowali na Wiśle, bezpośrednio na rzece. Dzięki spektakularnej akcji krakowskich policjantów te wczorajsze kursujące samopas tramwaje wodne, które stanowiły duże zagrożenie, szczególnie dla budowli pirotechnicznych, zostały opanowane. Tak samo, jeżeli chodzi o inne duże przedmioty, pnie drzew pływające po Wiśle – podkreślił Brudziński.Szef MSWiA zaznaczył, że jak zawsze na wysokości zadania stanęła również straż pożarna – w różnych regionach, nie tylko w Krakowie, nie tylko w Małopolsce. Szef MSWiA oznajmił, że poszkodowani w wyniku podtopień mogą liczyć, że państwo będzie zwrócone do nich przodem, a nie tyłem.Brudziński zaapelował do obecnych na spotkaniu wojewodów, by po przejściu fali kulminacyjnej, dokonali w swoich regionach kontroli wałów przeciwpowodziowych, tak aby możliwa była ich modernizacja na najbardziej newralgicznych odcinkach. Zapewnił też, że „natychmiast po otrzymaniu zgłoszenia i oszacowaniu szkód” rozpocznie się wypłacanie środków MSWiA przeznaczonych na pomoc w takich sytuacjach.Premier Mateusz Morawiecki stwierdził, że działania związane z sytuacją powodziową są swojego rodzaju sprawdzianem sprawności służb państwa polskiego, które wypadają na razie nieźle.Premier dziękował służbom - policji, wojsku i straży pożarnej - za gotowość, koordynację, profesjonalną pracę i m.in. usuwanie „pływających przeszkód”. Według niego dzięki tej prewencji udało się uniknąć „wielu nieszczęść”. Morawiecki podziękował również wicepremier Szydło oraz ministrom, ponieważ – jak zaznaczył – „ta koordynacja i bardzo szybkie działanie jest najbardziej potrzebne”.Kierownik biura prognoz hydrologicznych IMGW Małgorzata Maczuga przekazała, że ośrodek niżowy już opuścił Polskę i przesunął się na wschód. Dodała, że Polska jest jeszcze na skraju niżu, ale od zachodu już rozbudowuje się klin wyżowy.Prognoza pogody dla woj. małopolskiego (z ważnością od godz. 7.30 w piątek do godz. 7.30. w sobotę) jest taka sama jak przekazywana wieczorem. Lokalnie opady mają wynieść do 20 mm.Na kolejną dobę (od godz. 7.30 w sobotę do godz. 7.30 w niedzielę) IMGW nie prognozuje opadów deszczu. – Może lokalnie pojawić się deszcz o słabym natężeniu, dosłownie 5-10 mm – przekazała Maczuga.",,
"Rada Leszka Millera: Nie idź, wnuczko, w moje ślady","Były premier przestrzegł wnuczkę przed… polityką. O Monice Miller media dowiedziały się, kiedy dziadek udostępnił jej zdjęcie na Twitterze.","– Jedno jest pewne: wnuczka nie powinna iść nigdy w politykę. Niech maluje, rzeźbi, gra, ale niech nie idzie w politykę – przestrzega były premier.Leszek Miller nie kryje, że dziewczyna jest bardzo zdolną  i ambitną osobą. Podkreślał wielokrotnie, że nie przeszkadza mu oryginalny wygląd wnuczki.–  Przyjmuję do wiadomości to, że ma tatuaże i kocham ją bez względu na to, ile będzie miała tatuaży. Jest niesamowitą młodą kobietą, utalentowaną. Mam nadzieję, że będzie rozwijać swoje zdolności. Pięknie śpiewa, rzeźbi – wylicza były premier.",,
Miller: przywróćmy 49 województw,"Powrót do podziału administracyjnego Polski na 49
województwa zaproponował podczas sobotniej Konwencji Krajowej Sojuszu Lewicy
Demokratycznej w Sosnowcu jego przewodniczący Leszek Miller. Chce też równej,
5–letniej kadencji dla władz wszystkich szczebli.","– Rozwój poprzez metropolię nie przyniósł spodziewanych rezultatów. Przeciwnie – pogorszył funkcjonowanie często prężnych ośrodków. Trzeba wrócić dokoncepcji zrównoważonego rozwoju i dać szansę tym ośrodkom. Zwracam się zpropozycją, żebyśmy w naszym programie rozważyli powrót do 49 województw,żeby dać szansę tym środowiskom, które transformację przeżyły najgorzej, żebyzaświtała tam nowa nadzieja, żeby powstawały tama centra administracji i zatym centra gospodarki, żeby Polska rozwijała się bardziej równomiernie niżdzisiaj  – powiedział Miller w swoim wystąpieniu programowym podczas Konwencji Krajowej Sojuszu Lewicy Demokratycznej. Zaproponował też, by przedstawiciele wybieralnych władz wszystkich szczeblisprawowali w Polsce swe funkcje przez dwie pięcioletnie kadencje. – Dwiekadencje po 5 lat, od prezydenta, poprzez prezydentów burmistrzów, wójtów,senatorów, posłów i eurodeputowanych – wszyscy po pięć, z możliwością przerwyjednej kadencji – i jeśli komuś starczy sił i możliwości może próbowaćjeszcze raz –  wyjaśnił lider SLD. Jego zdaniem takie rozwiązanie pozwoli zaktywizować politycznie młodychPolaków i zachęci ich do udziału w życiu publicznym. Uczestnicy Konwencji Krajowej Sojuszu Lewicy Demokratycznej przez aklamację udzielili rekomendacji kandydatowi Partii Europejskich Socjalistów Martinowi Schulzowi na stanowisko szefa Komisji Europejskiej w następnej kadencji.",,
Premier Samaras sformował swój gabinet,"Zaprzysiężony dobę temu premier koalicyjnego rządu Grecji, przewodniczący Nowej Demokracji Antonis Samaras powołał w czwartek swój gabinet. Nowym ministrem finansów będzie, zgodnie z oczekiwaniami, dotychczasowy prezes Narodowego Banku Grecji Wasilis Rapanos.","Konserwatywna ND jest główną siłą w trójpartyjnej koalicji, w skład której wchodzi jeszcze socjalistyczny PASOK i umiarkowana Demokratyczna Lewica. Koalicja dysponuje 179-osobową większością w 300-osobowym parlamencie.Resort dyplomacji obejmie zastępca szefa Nowej Demokracji Dimitris Awramopulos. BBC odnotowuje, że gabinet Samarasa jest zdominowany przez jego partię; PASOK i Demokratyczna Lewica zapowiadały, że do rządu prawicowego premiera nie wejdą ich przywódcy ani deputowani. Agencja dpa zwraca uwagę, że wśród ministrów jest kilka znanych osobistości, cieszących się zaufaniem lewicy, takich jak Antonis Rupakiotis (szef resortu sprawiedliwości), Antonios Manitakis (resort reformy administracji) i Ewangelos Liwieratos (środowisko), bliski współpracownik szefa PASOK Ewangelosa Wenizelosa.Nowy rząd został zaprzysiężony w czwartek wieczorem. Tradycyjną chrześcijańską ceremonię zaprzysiężenia poprowadził arcybiskup Aten i zwierzchnik Greckiego Kościoła Prawosławnego Hieronim II.Do piątku odłożono jedynie zaprzysiężenie ministra finansów, dotychczasowego prezesa Narodowego Banku Grecji Wasilisa Rapanosa, aby dotychczasowy minister finansów Jeorjos Zanias mógł w czwartek formalnie reprezentować kraj naspotkaniu szefów resortów finansów państw strefy euro w Luksemburgu. Samarasa zaprzysiężono w środę. Biuro prasowe premiera podkreśliło, że rząd zamierza kierować sprawami kraju przez całą czteroletnią kadencję.Koalicja rządząca opowiada się za pozostaniem pogrążonej w kryzysie zadłużenia Grecji w strefie euro, ale zapowiada renegocjację rygorystycznych warunków, na jakich międzynarodowi kredytodawcy ratują ten kraj przed bankructwem. W umowie koalicyjnej zapisano, że celem rządu jest wprowadzenie kraju na drogę wzrostu gospodarczego oraz zmiana części wymaganego przez kredytodawców programu oszczędnościowego, ale tak, żeby nie zagrozić „europejskiej orientacji kraju ani jego pozostaniu w strefie euro”.64-letni Rapanos, ekonomista z wykształcenia, po studiach podyplomowych w Kanadzie, nie chciał przedstawić swoich planów na ratowanie gospodarki kraju do czasu zaprzysiężenia go na urząd. Jednak zdaniem cytowanego przez „Financial Times” źródła Rapanos ma „zdecydowane poglądy w kwestii ściągania podatków oraz walki z unikaniem ich płacenia”. „Teraz być może będzie miał okazję, by wprowadzić te pomysły w życie” – dodaje źródło.Rapanos zyskał głęboką wiedzę na temat finansów państwa podczas długiej kariery w instytucjach państwowych. Pierwszy raz zetknął się z tematyką europejską w 2000 r., gdy został wyznaczony na przedstawiciela Grecji w UE przed wstąpieniem tego kraju do strefy euro. Jednocześnie kierował zespołem doradców ówczesnego ministra finansów, wspierając reformy, które umożliwiły zrównoważony wzrost na poziomie ponad 4 proc. rocznie i wzrost wpływów z podatków – przypomina „Financial Times”.W 2009 r. został mianowany szefem Narodowego Banku Grecji, przez 10 lat kierował też wpływowym think tankiem.W Grecji jest powszechnie znany ze swej działalności w lewicowej grupie oporu, która przeprowadzała zamachy na cele związane z juntą czarnych pułkowników, rządzących Grecją w latach 1967-1974. Został za to skazany na cztery lata więzienia.",,
Berek Joselewicz stał się symbolem zaangażowania Żydów w walce o  niepodległość Polski #PolskaToWiecej,"Twórcy spektaklu „Berek” postanowili pokazać panoramę zbrojnej walki Żydów o wolność Polski na przestrzeni wieków. Głównym bohaterem sztuki został Berek Joselewicz, polski kupiec pochodzenia żydowskiego, pułkownik wojska polskiego i oficer Legionów Polskich we Włoszech. O najnowszej inscenizacji Teatru Żydowskiego w Warszawie opowiedział portalowi tvp.info dramaturg i twórca scenariusza Łukasz Chotkowski.","O czym traktuje pańskie najnowsze przedstawienie?  Spektakl, który przygotowaliśmy wspólnie z Mają Kleczewską, Cezarem Duchnowskim, Zbigniewem Liberą i Konradem Parolem w Teatrze Żydowskim, koncentruje się na postaci Berka Joselewicza oraz innych żydowskich bohaterach walczących o niepodległość Polski na przestrzeni wieków.  Kiedy zaczynacie patriotyczne retrospekcje?  Zaczynamy od Powstania Kościuszkowskiego, a kończymy na czasach współczesnych. To, co nas zainteresowało, to białe plamy w historii Polski, o których się nie mówi. Tym spektaklem przywracamy pamięć Żydom walczącym za Polskę, za swój kraj.    Bardzo ważne jest żeby pamiętać, że w trakcie drugiej wojny światowej, w wojsku polskim walczyło 200 tysięcy Żydów. 30 tysięcy poległo na polu chwały, 60 tysięcy żołnierzy żydowskich walczących za Polskę trafiło do obozów koncentracyjnych.  Półtora miliona Żydów walczyło przeciwko hitlerowcom podczas całej drugiej wojny światowej.  Zapomniani bohaterowie.  Tym spektaklem przywracamy pamięć o bohaterach, o których nie mówi się na co dzień. Berek Joselewicz czy Krzysztof Kamil Baczyński, który w wierszu „Pokolenie” zawarł sytuację Żydów, walczył także w Powstaniu Warszawskim. Kluczowym zadaniem sztuki jest pokazanie ludzi, którzy ginęli za Polskę. Wszystkim antysemitom, ludziom nastawionych negatywnie do Żydów, chcemy przypomnieć o bohaterach, którzy polegli za nasz kraj – Polskę.    Domagamy się pamięci o Żydach, naszych współbraciach, którzy przez osiem wieków mieszkali na tych ziemiach, którzy walczyli i ginęli we wszystkich zrywach narodowych. Na stronie internetowej Teatru Żydowskiego wystosowaliście apel o nadsyłanie zdjęć, grafik z wizerunkiem żydowskich żołnierzy, którzy walczyli o Polskę m.in.  Powstaniu Warszawskim, podczas Kampanii Wrześniowej czy w Legionach Polskich. Był odzew?  Tak, oczywiście. Apel spotkał się z niesamowitym odzewem ludzi z całego świata. Nadesłane materiały wzbogaciły przestrzeń wystawy, którą - jako scenografię do spektaklu „Berek” - zaprojektował Zbigniew Libera. Przygotowując się do spektaklu przeprowadziliśmy także wywiady z żołnierzami polskimi, zarówno tu, jak i w Izraelu. Powiedzieli nam niesamowitą rzecz, że w każdej kompanii było przynajmniej czterech Żydów walczących za Polskę.    Scenografia do sztuki jest wystawą. Zbigniew Libera korzystał także z archiwum Muzeum Narodowego w Warszawie, zasobów ŻIH-u, POLIN i wspomnianych już prywatnych darczyńców. Korzystaliśmy oczywiście także z książki „Żydzi w walce”, i odezw rabinów zachęcających do walki z okupantem. Domyślam się, że apel o nadsyłanie materiałów nadal jest aktualny. Po spektaklu przydadzą się do kolejnych projektów?  Ogłoszenie jest wciąż aktualne. Kiedy spektakl będzie wracał, wzbogacimy go o nowych bohaterów. Kolejni bojownicy żydowscy, którzy walczyli za Polskę będą upamiętniani.    W tym spektaklu jest też element osobisty. Podczas prób dowiedzieliśmy się, że ojciec jednego z naszych aktorów, Henryka Rajfera, był żołnierzem, który walczył na szlaku bojowym od Lenino do Berlina i został odznaczony wieloma medalami. Jest dla nas takim współczesnym Berkiem.    Dlaczego tak często podkreśla pan żydowskie pochodzenie tych żołnierzy? To byli polscy bohaterowie, ginęli za nasz kraj...    Ponieważ musimy pamiętać, że Polska nie była krajem monolitycznym, była zawsze państwem  wielokulturowym. Na ziemiach polskich mieszkali Polacy, Żydzi, Ukraińcy, Niemcy, Rosjanie i inne nacje. Każda z tych grup miała swoją tożsamość narodową, ale oczywiście byli Polakami. Żydowskiego pochodzenia, ukraińskiego, czy niemieckiego. To jest bardzo ważne, żeby przypominać, że przez wieki wiele wyznań i światopoglądów umiało ze sobą egzystować. Też po to jest ten spektakl,żeby przypomnieć, że można żyć wspólnie.   Jakie jeszcze wartości zawarliście w tej sztuce?  Ból i niesprawiedliwość wielu ludzi. Żydzi bardzo często nie byli przyjmowani w szeregi Armii Krajowej. Dowódcy, obawiając się antysemityzmu, podejmowali takie decyzje. Żydzi chcący walczyć za Polskę szli do Armii Ludowej. Można przeczytać o tym w wielu opracowaniach historycznych. Ważne jest, żeby pamiętać, ilu Żydów walczyło w Powstaniu Warszawskim. Przypomnijmy postać Icchaka Cukiermana, który wzywał ludzi ocalałych z Getta Warszawskiego, żeby walczyli za wolność Polski w Powstaniu Warszawskim. Wróćmy do naszego bohatera, Berka Joselewicza. Był m.in. pułkownikiem Wojska Polskiego, oficerem Legionów Polskich we Włoszech. Wraz z Józefem Aronowiczem stworzył patriotyczną odezwę w języku jidysz. Z ponad 500-osobowym oddziałem bronił warszawskiej Pragi przed Rosjanami. Oddział został rozbity, tylko część żołnierzy przeżyła. Może to odpowiedni moment, żeby postawić pomnik temu wielkiemu polskiemu patriocie, właśnie tu w Warszawie.   Powinien mieć pomnik, to patriota, wielka postać. W połowie grudnia na Cmentarzu Żydowskim w Warszawie zostanie odsłonięty pomnik poświęcony żydowskim bojownikom walczącym za wolność Polski.   Szykujecie wyjątkowe przedstawienie także od strony technicznej.  Strategia spektaklu prowadzi do nowej formuły oglądania sztuki, nazywamy ją nowym synkretyzmem. Widz traktowany jest w niej podmiotowo na równi z aktorami. Podział na scenę i widownię nie istnieje. Widz w sposób indywidualny poddaje się wpływom aktorów, nowych mediów, muzyki współczesnej. Widzowie i aktorzy tworzą nowe ciało społeczne, nowy synkretyzm, nowy świat.  Może za naszym pośrednictwem, chce pan zaproponować realizacje „Berka” w Teatrze Telewizji?  Oczywiście, że tak. Berek Joselewicz jest doskonałą postacią na dużą produkcję. Jego życie, to był jeden wielki thriller. Jego największą miłością była Polska. Łukasz Chotkowski – absolwent warszawskiej Akademii Teatralnej. Dramaturg, reżyser, autor sztuk teatralnych.",,
Sędzia Waldemar Ż. wygłosił „manifest polityczny”. Są konsekwencje,Sędzia Waldemar Ż. przez wygłoszenie manifestu politycznego uchybił godności urzędu – tak brzmi zarzut postawiony Ż. przez Rzecznika Dyscyplinarnego Sędziów Sądów Powszechnych. Manifestem został określony wywiad „Sędzia Żurek: Kamil Zaradkiewicz chce zafundować obywatelom chaos w sądach” udzielony przez Waldemara Ż. portalowi prawo.pl. Rzecznik skierował wniosek o rozpoznanie sprawy do sądu dyscyplinarnego.,"Jak wskazano w komunikacie Rzecznika Dyscyplinarnego Sędziów Sądów Powszechnych sędziego Piotra Schaba, wniosek do sądu to efekt zakończonego właśnie postępowania dyscyplinarnego prowadzonego przez Zastępcę Rzecznika Dyscyplinarnego Sędziów Sądów Powszechnych sędziego Przemysława W. Radzika. Jak wynika z komunikatu, chodzi o wypowiedzi dotyczące poglądów Żurka i ocen związanych z działaniem konstytucyjnych organów państwa, w tym Trybunału Konstytucyjnego i Krajowej Rady Sądownictwa Ż. – czytamy w komunikacie – kwestionując legalność powołania Kamila Zaradkiewicza na urząd sędziego Sądu Najwyższego, określił zadane przez ten Sąd, w składzie z SSN Kamilem Zaradkiewiczem, pytania prawne do Trybunału Konstytucyjnego w sprawie statusu sędziów powołanych na podstawie niezgodnych z Konstytucją uchwał Krajowej Rady Sądownictwa w latach 2011-15 mianem „ustawki”, zmierzającej do osiągnięcia politycznego celu. Następnie – ocenia Rzecznik Dyscyplinarny Sędziów – pomówił SSN Kamila Zaradkiewicza o działanie w zamiarze (…) „zaszachowania Trybunału Sprawiedliwości Unii Europejskiej” przez zadanie przez Sąd Najwyższy wskazanych pytań prawnych Trybunałowi Konstytucyjnemu, to jest pomówił go o takie postępowanie, które mogło poniżyć go w opinii publicznej i narazić na utratę zaufania potrzebnego dla wykonywania stanowiska sędziego Sądu Najwyższego. „Z godnością urzędu sędziego i cechującą każdego sędziego nieskazitelnością charakteru wiąże się ustalony standard postępowania sędziego, który stanowić powinien wzór dla innych i którego efektem powinno być wzbudzanie szacunku” – podkreślił Rzecznik Dyscyplinarny. Sędzia Ż. – jak wskazał rzecznik – „nadużył prawa wyrażania opinii, naruszył dobre obyczaje sędziowskie, a tym samym ugodził w interes wymiaru sprawiedliwości”.  „Wygłaszanie manifestów politycznych, w których wyraża się opinię będącą jednocześnie pomówieniem w stosunku do sędziego Sądu Najwyższego, a ponadto kierowanie w stosunku do jego osoby bezprawnych gróźb nie tylko narusza dobra osobiste pomówionego – cześć i dobre imię – ale stanowi także podważenie walorów zawodowych oraz wizerunku jako prawnika” – czytamy w komunikacie.   „Opinie sformułowane w ten sposób i wyrażone publicznie na portalu internetowym wyrządzają również znaczną szkodę dla służby sędziowskiej i godzą w dobro wymiaru sprawiedliwości oraz jego właściwy wizerunek w odbiorze społecznym, podważając tym samym autorytet organów wymiaru sprawiedliwości” – podkreślono.",,
Kontrakt jamalski odchodzi w zapomnienie. Polska nie obawia się zemsty Kremla,"Decyzja o zakończeniu kontraktu jamalskiego z Gazpromem to jasny sygnał dla Rosji, że uniezależniamy się od dostaw jej surowców, a także krajów regionu, że możliwość uzyskania energetycznej suwerenności jest jak najbardziej realna. Polska zdaje sobie sprawę, że Kreml może chcieć zemścić się za ten krok i przygotowuje się na retorsje.","Przekazanie przez PGNiG Gazpromowi oświadczenie woli zakończenia obowiązywania kontraktu jamalskiego z dniem 31 grudnia 2022 roku, to krok, którego mogliśmy się spodziewać od dawna, gdyż rząd PiS od samego początku traktował jako priorytet uzyskanie przez nasz kraj, poprzez dywersyfikację źródeł energii, suwerenności energetycznej. Przedstawienie decyzji o niekontynuowaniu kontraktu już teraz jest wypełnieniem zapisów kontraktu, gdyż strony umowy zobowiązane są, na trzy lata przed przewidzianym zakończeniem jego obowiązywania, do złożenia deklaracji dotyczącej dalszej współpracy po 2022 roku. Warszawa ma już serdecznie dosyć „współpracy” w kwestiach energetycznych z Kremlem, na co wskazywał we wrześniu pełnomocnik rządu ds. strategicznej infrastruktury energetycznej Piotr Naimski, mówiąc, że Gazprom jest monopolistą i zapewniając, że się z tego „monopolu wyzwolimy”. W rozmowie z IAR, już po przesłaniu Gazpromowi decyzji, prezes PGNiG Piotr Woźniak wskazywał, że głównymi powodami chęci nieprzedłużania kontrakty są bardzo wysokie ceny surowca sprzedawanego nam przez Gazprom, a także niestabilność dostaw. - Od naszego wejścia do Unii Europejskiej aż siedmiokrotnie byliśmy przedmiotem poważnych przerw w dostawach, które w żaden sposób nie były podyktowane winą z naszej strony - wyjaśnił. Decyzja PGNiG podyktowana jest też tym, że sam proces pozyskiwania przez nasz kraj energii z innych źródeł przebiega planowo. – Od 2022 roku będziemy mieli możliwość sprowadzenia około 17 mld metrów sześciennych gazu od różnych dostawców, z różnych źródeł, a to będzie w pełni pokrywało zapotrzebowanie polskiej gospodarki i polskich odbiorców, jeżeli dodamy do tego własną produkcję, która oczywiście będzie utrzymana – zapewniał przed kilkoma dniami minister Naimski. Podkreślał on przy tym, że do 2025 roku ma zostać zbudowany pływający terminal gazowy, stacjonujący w gdańskim porcie i połączony na stałe z systemem przesyłowym.  Minister energii Krzysztof Tchórzewski zwracał przy tym niedawno uwagę, że prowadzona przez Polskę polityka dywersyfikacyjna, której celem było systematyczne zmniejszanie dostaw gazu ziemnego z kierunku wschodniego, sprawia, że obecnie dostawy te stanowią jedynie niecałe 50 procent całkowitego zużycia tego paliwa w Polsce. O tym, że PGNiG zaspokoi popyt krajowy na gaz w wysokości 24 mld m sześc. mówił zaś pod koniec września, podczas Ogólnopolskiego Szczytu Gospodarczego w Siedlcach, wiceprezes ds. handlowych tejże spółki Maciej Woźniak. Zwracał on przy tym uwagę, że ceny rynkowe gazu są najniższe w historii i przyznał, że zakupy, do których spółka jest zobowiązana na mocy kontraktu jamalskiego, są w tym roku „wyjątkowo dolegliwe”, gdyż w kontrakcie tym zapisano powiązanie ceny surowca z cenami ropy, a rynek ten zachowuje się „zupełnie inaczej niż rynek gazu”. Kontrakt jamalski, podpisany w 1996 roku, a zawarty przez koalicję SLD–PSL, przewidywał dostawy około 10 mld metrów sześc. gazu rocznie, a zgodnie z narzuconą przez Gazprom klauzulą take-or-pay, Polska musiała odebrać co najmniej 8,7 mld m sześc. zakontraktowanego gazu rocznie. Chociaż umowa ta była fatalna, gdyż dawała Moskwie ogromne możliwości do wywierania nacisków natury politycznej, to w 2010 roku rząd Donalda Tuska chciał zawrzeć porozumienie z Gazpromem dotyczące jej przedłużenia do końca 2037 roku. Porozumienie to było sprzeczne z logiką, gdyż było zawierane na niekorzystnych warunkach z monopolistą i uniemożliwiłoby w rezultacie zrealizowanie planów dywersyfikacji dostaw energii. Ostatecznie zostało jednak zablokowane przez Komisję Europejską. O tym, że kontrakt ten jest nie tylko bardzo zły, ale ma też charakter polityczny, przekonuje m.in. redaktor naczelny portalu Biznes Alert Wojciech Jakóbik. „Nie przystaje on do obecnych realiów rynkowych, w których sam Gazprom podpisuje kontrakty krótsze i na mniejsze wolumeny, coraz częściej indeksowane w mniejszym stopniu do ropy naftowej, a bardziej do giełdy europejskiej. Nowa indeksacja zwraca się zwykle w niższej cenie dla klientów rosyjskich. Tymczasem kontrakt jamalski był szacowany na jeden z najdroższych w Europie” – podkreślił Wojciech Jakóbik. Polska przepłacała z powodu tej fatalnej umowy – jak mówił niedawno prezes PGNiG Piotr Woźniak – od 2014 roku około miliarda złotych rocznie, a były momenty, że płaciliśmy za ten surowiec najwięcej w Europie. Dlatego polska spółka ma nadzieję, że na przełomie 2019/2020 roku zapadnie wyrok dotyczący arbitrażu między polską firmą a Gazpromem. PGNiG zażądało w sierpniu 2011 roku od Gazpromu obniżki cen, zapowiadając, że jeśli rosyjska spółka tego nie uczyni, to skieruje sprawę do arbitrażu. Tak też się stało w listopadzie tegoż roku. W lutym 2012 roku dostawy gazu spadły o kilka procent, a Gazprom zaprzeczał, że je zmniejszał. Była to oczywista prowokacja rosyjska, jedna z wielu, podczas trwania kontraktu. W listopadzie 2012 roku PGNIG porozumiało się w sprawie cen gazu z Gazpromem i  na jego mocy wycofano sprawę z arbitrażu. Aneks przewidywał m.in. nową formułę cenową, obniżkę ceny gazu, a także wsteczną rekompensatę nadpłaty. W marcu 2014 roku PGNiG ponownie zapowiedziało próbę renegocjacji kontraktu i obniżki cen. Rozpoczęte jednak w listopadzie 2014 roku rozmowy zakończyły się niepowodzeniem. W lutym 2016 roku spółka złożyła wniosek do Trybunału Arbitrażowego, który dotychczas nie rozstrzygnął sporu. - W czerwcu częściowo przyznano nam rację, że nasze podstawy do korzystania z warunków dostaw, czyli ceny, mają przyzwoitą podstawę. My na tym zbudowaliśmy całą taktykę procesową i nią podążamy - podkreślił szef PGNiG.  Zaznaczył przy tym, że korzystne rozstrzygnięcie sprawy dla Polski sprawi, że cena za rosyjski gaz, jaką będziemy musieli płacić jeszcze przez trzy lata - spadnie. Dodał, że przynajmniej za czas od 2014 roku powinniśmy od strony rosyjskiej otrzymać zwrot za nadpłacone pieniądze. Polskie władze przewidują, że ich asertywna postawa w kwestiach energetycznych może wywołać rosyjskie retorsje. Kreml doskonal zdaje sobie sprawę z konsekwencji wybijania się przez nasz kraj na energetyczną niezależność, zacieśniania współpracy w tej kwestii z USA, a także budowania połączeń gazowych z krajami regionu. Trudno też nie zauważyć, że to właśnie Warszawa jest jednym z głównych przeciwników budowy Nord Stream 2, a jej postawa wpłynęła już na opóźnienie realizacji tego projektu i odkryła jego polityczne, niebezpieczne dla Europy, cele. Jak wskazują eksperci, niebezpiecznym momentem może być już np. początek 2020 roku, kiedy wygaśnie umowa tranzytowa między Rosją a Ukrainą. Nasz kraj ma jednak zgromadzone  m.in. 3 mld m sześc. gazu w podziemnych magazynach. - Pierwszego stycznia ma wygasnąć umowa tranzytowa miedzy Rosją a Ukrainą, co oznacza, że przez Ukrainę już nie będzie można gazu odbierać, choćby rosyjskiego. Następnie w maju przyszłego roku wygasa umowa tranzytowa przez Polskę, to z kolei innym szlakiem tranzytowym, przez gazociąg jamalski. Tu się będzie mnóstwo działo – powiedział w TVP Info prezes PGNiG. Nasz kraj jest też gotowy na powtórkę z roku 2016, gdy Rosjanie wpuścili wodę do gazu przesyłanego przez nasze terytorium. Było jej w tym surowcu na tyle dużo, że nie można było używać tego gazu w sieci. Aby przeciwdziałać powtórzeniu się tej sytuacji, w połowie grudnia ma zostać zakończona inwestycja pozwalająca na suszenie gazu na wypadek, gdyby był nadmiernie zawodniony i nie nadawał się do użytku. Rosja wiele razy do tej pory używała gazu jako środka nacisku politycznego, realizując w ten sposób pochodzącą jeszcze sprzed upadku Związku Sowieckiego tzw. doktrynę Falina-Kwicińskiego, której celem było zastąpienie dominacji militarnej w Europie Środkowo-Wschodniej, energetyczną. Największe straty z powodu tej polityki ponosiła w ostatnich latach Ukraina. Teraz zaś Moskwa stara się ją kontynuować budując m.in. Nord Stream 2 i wykorzystując coraz bliższe relacje z Berlinem i Paryżem. Gdy Polska rozbuduje terminal LNG w Świnoujściu i wybuduje Baltic Pipe, Rosja może chcieć nam zaproponować  atrakcyjniejsze niż dotychczas ceny za gaz. Rząd w Warszawie będzie mógł wtedy samodzielnie zdecydować, czy będzie chciał z tej oferty skorzystać, czy też nie. Warto jednak pamiętać, że w kontekście dalszej współpracy z Kremlem, nie będzie się liczyć tylko cena, ale też inne, możliwe konsekwencje. Polskie władze doskonale zdają sobie z tego sprawę. Obecnie jednak mamy ten luksus, że dzięki skutecznej realizacji planów dywersyfikacyjnych, już żadne pomruki ze Wschodu nie zmuszą nas do podpisywania niekorzystnych umów. Petar Petrović Autor jest dziennikarzem Polskiego Radia",,
76 lat temu rtm. Witold Pilecki uciekł z niemieckiego obozu Auschwitz,"Nocą z 26 na 27 kwietnia 1943 r. z niemieckiego obozu Auschwitz uciekł rtm. Witold Pilecki. Wraz z nim zbiegli więźniowie Janusz Redzej i Edward Ciesielski. Rotmistrz do obozu trafił celowo, by dowiedzieć się o nim jak najwięcej i zorganizować konspirację.","Wydarzenia sprzed 76 lat upamiętni Muzeum Auschwitz. Dyrekcja, pracownicy oraz przewodnicy w sobotę złożą kwiaty przed Ścianą Straceń w byłym obozie Auschwitz. W tym miejscu Niemcy rozstrzelali wiele tysięcy osób, w zdecydowanej większości Polaków.Rocznicę ucieczki upamiętnią także małopolscy kawalerzyści. Por. Robert Więcław z Krakowskiego Szwadronu Ułanów im. marszałka Józefa Piłsudskiego – Szwadronu Przybocznego Naczelnego Wodza, powiedział, że w trzydniową trasę z Oświęcimia do Nowego Wiśnicza wyruszą w piątek rano, po złożeniu kwiatów przed Ścianą Straceń.Szlak rajdu konnego, który odbędzie się po raz piąty, wiódł będzie m.in. przez Bobrek, Alwernię, Tyniec, Niepołomice i Bochnię. Organizatorem wydarzenia jest chrzanowskie Towarzystwo Krzewienia Tradycji Kawalerii Polskiej im. Witolda Pileckiego. Polacy zwrócili uwagę, że więźniowie z tego komanda są zamykani na noc w piekarni, a nadzorowało ich tylko dwóch esesmanów. W budynku były też duże żelazne drzwi, przez które można wydostać się na wolność. Redzej zorganizował klucz, którym można było je rozkręcić.Początkowo więźniowie zamierzali zbiec w ostatniej dekadzie kwietnia 1943 r. Przypadała wówczas Wielkanoc i znaczna część załogi obozowej miała przebywać na urlopach.W świąteczny poniedziałek, 26 kwietnia, Pilecki i Ciesielski zostali przeniesieni do bloku 15, gdzie mieszkali piekarze. Termin ucieczki ustalono na noc z 26 na 27 kwietnia 1943 r. Pracujący na nocnej zmianie Pilecki i Ciesielski byli ubrani w cywilną odzież, na którą nałożyli obozowe pasiaki. Redzej miał na sobie tylko cywilne ubranie z czerwonymi pasami na marynarce i spodniach.Gdy Pilecki i Ciesielski byli zajęci pracą w piekarni, Redzej wyciągnął schowany klucz i przystąpił do otwierania drzwi. „Dzięki sprzyjającym okolicznościom – jeden z nadzorujących esesmanów zajęty był pisaniem listu, a drugi jedzeniem – wszyscy trzej podeszli do żelaznych drzwi, napierając na nie z całych sił. Przy kolejnym naciśnięciu wreszcie ustąpiły. Byli wolni” – podał Adam Cyra.Uciekinierzy skierowali się na wschód. Łodzią przepłynęli na drugi brzeg Wisły. Później schronili się w lesie, gdzie spędzili dzień. Wieczorem kontynuowali wędrówkę. Przekroczyli granicę z Generalnym Gubernatorstwem. W Alwerni pomógł im miejscowy ksiądz. Dostali tam posiłek i przewodnika. Później szli przez Tyniec, Wieliczkę i Puszczę Niepołomicką. „Uciekinierzy po drodze spotkali wielu życzliwych ludzi, ale też czyhały na nich liczne niebezpieczeństwa. Najgroźniejsze zdarzenie przeżyli w Puszczy Niepołomickiej, gdzie niespodziewanie natknęli się na uzbrojonych Niemców. Było to 1 maja 1943 r. Pilecki został wówczas postrzelony w ramię, lecz podobnie jak i dwaj pozostali uciekinierzy zdołał szczęśliwie ujść pogoni” – podaje Adam Cyra na swoim blogu historycznym.Po tym zdarzeniu uciekinierzy stracili chwilowo kontakt ze sobą. Spotkali się ponownie w Bochni, gdzie przyjęła ich rodzina Oborów. Redzej dotarł tam 1 maja, pozostali dzień później.Pilecki po przybyciu do Bochni nawiązał kontakt z dowództwem miejscowej placówki AK. 3 maja znajomy Oborów, Leon Wandasiewicz, zaprowadził go do Nowego Wiśnicza. Tam spotkał się z zastępcą dowódcy. „W czasie drogi Pilecki dowiedział się, że zastępcą dowódcy jest Tomasz Serafiński. Uzmysłowił sobie, że jest to człowiek, pod którego nazwiskiem przebywał w Oświęcimiu” – dodał Cyra.Serafiński mieszkał w posiadłości zwanej Koryznówką. Pilecki ukrywał się tam blisko cztery miesiące. Zabiegał, by AK zaatakowała obóz i uwolniła z niego więźniów. Projekt nie zyskał aprobaty. Oddziały polskie były zbyt słabe, by go skutecznie przeprowadzić. Negatywny stosunek AK do projektu sprawił, że Witold Pilecki pojechał do Warszawy. „Do stolicy dotarł 23 sierpnia 1943 r. W Nowym Wiśniczu pozostawił raport, który napisał na temat konspiracji wojskowej w KL Auschwitz zaraz po ucieczce z tego obozu, w czerwcu 1943 r. Raport został ukryty w ziemi i odkopano go dopiero po wojnie” – podał Cyra.Za ucieczkę trójki więźniów władze obozowe nie zastosowały odwetu na więźniach.Pilecki pracował później w Kedywie. W powstaniu warszawskim walczył najpierw jako zwykły strzelec w kompanii „Warszawianka”, później jako dowódca jednego z oddziałów zgrupowania Chrobry II, w tzw. Reducie Witolda. Po powstaniu trafił do niewoli. Po wyzwoleniu były żołnierzem II Korpusu we Włoszech. Został zamordowany 25 maja 1948 r. przez komunistów po pokazowym procesie w 1948 r. Zrehabilitowano go w 1991 r. Prezydent Lech Kaczyński odznaczył Pileckiego pośmiertnie Orderem Orła Białego.Redzej związał się z AK w rejonie Bochni. Później walczył w powstaniu warszawskim. W wyniku ran zmarł 5 sierpnia 1944 r.Ciesielski również włączył się w działalność AK w powiecie bocheńskim. Walczył w powstaniu warszawskim, gdzie został ranny. Po kapitulacji uciekł z transportu jeńców. Dotarł na Kielecczyznę. W Batalionach Chłopskich doczekał końca wojny. Prześladowany przez komunistyczne władze, skazany na karę śmierci, przesiedział wiele lat w stalinowskich więzieniach. Zmarł w 1962 r.",,
„Jawny terror na ulicach Lipska”. Starcia lewicy i neonazistów,"Lewicowi demonstranci, protestujący w sobotę w Lipsku przeciwko marszowi przez miasto neonazistów, zaatakowali policjantów ochraniających marsz. W starciach ulicznych obrażenia odniosło 69 funkcjonariuszy. Burmistrz Lipska mówi o jawnym terrorze na ulicach.","Ubrani na czarno zamaskowani demonstranci obrzucili policjantów kamieniami, butelkami i racami – podała agencja dpa. Służby porządkowe użyły do rozpędzenia tłumu armatek wodnych i gazu łzawiącego. Do akcji skierowano policję konną oraz śmigłowce.   Według policji awanturnicy uszkodzili 50 pojazdów służbowych, z których cztery nadają się tylko do złomowania.     Powodem zamieszek był marsz kilkuset neonazistów przez jedną z dzielnic Lipska. W demonstracji przeciwko skrajnej prawicy uczestniczyło około tysiąca osób. Manifestanci podpalili na pobliskich stacjach metra pomieszczenia z kablami elektrycznymi, aby zapobiec przyjazdowi neonazistów. Próbujący ugasić pożar strażacy byli atakowani. Zniszczeniu uległy przystanki autobusowe, podpalano pojemniki na śmieci.    Atak na państwo „pod płaszczykiem antyfaszyzmu”  Burmistrz Lipska Burkhard Jung powiedział, że jest zszokowany skalą zniszczeń dokonanych przez anarchistów.  – Mamy do czynienia z jawnym terrorem na ulicach – powiedział polityk SPD. Jak zaznaczył, „pod płaszczykiem antyfaszyzmu” ludzie stosujący przemoc atakują państwo.     Policja zatrzymała angażującego się w walkę ze skrajną prawicą księdza Lothara Koeniga, zarzucając mu naruszenie porządku publicznego. Koenig przemawiał na wiecu lewicowych demonstrantów. Władze zarzucają duchownemu, że w 2011 roku nawoływał do przemocy wobec policji. Jak pisze „Der Spiegel”, do incydentów doszło już w nocy z piątku na sobotę. Nieznani sprawcy podpalali opony samochodowe i pojemniki na śmieci, a także biura partii politycznych. Lipsk lewicowców i anarchistów   Lipsk jest jednym z bastionów niemieckich skrajnych lewicowców i anarchistów. Od miesięcy w mieście odbywają się też regularne demonstracje przeciwników przyjmowania uchodźców. Prowadzi to do dalszej polaryzacji w mieście, które w 1989 roku było kolebką demokratycznej opozycji wschodnioniemieckiej.                                                    Burmistrz Lipska Burkhard Jung jest zszokowany skalą zniszczeń dokonanych przez anarchistów (fot. PAP/EPA/STR)",,
Świat arabski reaguje na uznanie przez USA Wzgórz Golan,Świat arabski potępia decyzję prezydenta USA o uznaniu Wzgórz Golan za terytorium Izraela. Dekret w tej sprawie Donald Trump podpisał w trakcie spotkania z premierem Izraela w Białym Domu. Kraje Bliskiego Wschodu uznały taką deklarację za niezgodną z prawem.,"Władze Syrii, która od pół wieku jest w sporze z Izraelem o Wzgórza Golan, oświadczyły, że decyzja Donalda Trumpa doprowadzi do „dalszej izolacji” Stanów Zjednoczonych na arenie międzynarodowej. Syryjski minister spraw zagranicznych stwierdził, że podpis amerykańskiego prezydenta pod deklaracją nie zmienia faktu, iż Wzgórza Golan należą do Syrii. Walid al-Muallem dodał, że Donald Trump dokonał ataku na suwerenność Syrii.Oświadczenia mówiące, że decyzja Donalda Trumpa nie zmienia stanu faktycznego Wzgórz Golan, wydały także ONZ oraz Liga Arabska. Turecki minister spraw zagranicznych zapowiedział z kolei podjęcie kroków prawnych przeciwko USA w Organizacji Narodów Zjednoczonych. Wcześniej zapowiedź uznania Wzgórz Golan za teren należący do Izraela skrytykowały władze Francji, Niemiec oraz szefowa unijnej dyplomacji.",,
"Iran nie chce iść na wojnę z USA, ale wyklucza negocjacje z Waszyngtonem","Iran wyklucza konfrontację zbrojną ze Stanami Zjednoczonymi – zapewnia najwyższy przywódca duchowy Iranu Ali Chamenei. Wyklucza on jednocześnie negocjacje z Waszyngtonem, a winą za narastający kryzys ekonomiczny obarczył prezydenta kraju.","Irański przywódca duchowy, który jest najbardziej wpływową osobą w kraju, oświadczył w przemówieniu telewizyjnym, że jego kraj nie zamierza iść na wojenną ścieżkę ze Stanami Zjednoczonymi. Nie zamierza jednak podejmować rozmów z Donaldem Trumpem.– Jeśli okoliczności złożyłyby się, że byłaby możliwość rozmów irańskiego rządu z amerykańskimi władzami, to my nigdy nie będziemy negocjować z obecnym rządem USA – mówił. Tym samym Ali Chamenei potwierdził wcześniejsze wypowiedzi polityków niższej rangi, że Teheran odrzuca propozycję rozmów, jaką wysunął Trump.Amerykański prezydent uznał, że porozumienie nuklearne Iranu ze światem jest oszustwem i wycofał Waszyngton z zapisów umowy. W ostatnich dniach ponownie nałożył zdjęte wcześniej sankcje na Teheran. Na początku listopada w życie ma wejść również zakaz importu irańskiej ropy przez USA. Równocześnie jednak Trump zaproponował Iranowi rozmowy w sprawie nowej umowy nuklearnej.",,
„JSW wygenerowała ponad 850 mln zysku. Wystarczyło nie kraść”,"– Jastrzębska Spółka Węglowa wygenerowała ponad 850 mln zysku. Premier Beata Szydło powiedziała wyraźnie: wystarczy nie kraść i nie marnotrawić publicznych pieniędzy. Za czasów rządów koalicji PO-PSL przez 8 lat straty na oszustwach podatkowych, wyłudzeniach VAT i karuzelach oszacowano na 140 mld zł. To są prawdziwe pieniądze, która trafiały do innych kieszeni – stwierdził w programie „Gość poranka” poseł Janusz Szewczak(PiS).","Zysk netto Jastrzębskiej Spółki Węglowej wyniósł w pierwszym kwartale 864,5 mln zł wobec 59,8 mln zł straty rok wcześniej – podała spółka w raporcie kwartalnym. W I kwartale 2017 roku kopalnie JSW wyprodukowały prawie 4 mln ton węgla (o 0,3 mln ton mniej niż rok wcześniej), w tym 2,8 mln ton węgla koksowego i 1,2 mln ton węgla do celów energetycznych.JSW podała w raporcie, że wyłączając produkcję kopalni Krupiński i Ruchu Jas-Mos w I kwartale 2017 roku produkcja węgla ogółem wyniosła ok. 3,7 mln ton i była wyższa w porównaniu do IV kwartału 2016 roku o ponad 5 proc., a w stosunku do I kwartału 2016 roku wyższa o prawie 8 proc.Łączna sprzedaż węgla przez JSW, obejmująca dostawy wewnątrzgrupowe i zewnętrzne, ukształtowała się na poziomie 3,8 mln ton, tj. o 0,4 mln ton mniejszym niż w tym samym okresie 2016 roku.",,
„Doniesienia o umowie Morawiecki-Timmermans ws. zmian w Sądzie Najwyższym to fake news”,"– Doniesienia dotyczące umowy pomiędzy premierem Mateuszem Morawieckim a wiceszefem KE Fransem Timmermansem ws. zmian w Sądzie Najwyższym, to fake news – powiedział w poniedziałek szef gabinetu politycznego premiera Marek Suski. Jak ocenił, to próba podważenia sukcesu Polski na szczycie UE.","W poniedziałek RMF FM podało nieoficjalnie, że premier Mateusz Morawiecki zawarł z wiceszefem Komisji Europejskiej Fransem Timmermansem „niepisaną umowę dotyczącą zmian w Sądzie Najwyższym, która miała dawać czas obu stronom na rozwiązanie konfliktu”, której obowiązywanie kończy się we wtorek o północy.Jak dodano, w „umowie” premier Morawiecki miał zadeklarować, że w porozumieniu z prezydentem, „nieco odwlecze reformę w czasie i będzie przekonywał do korekt twardogłowych polityków PiS, dzięki czemu Komisja Europejska miała nie kierować ustawy o Sądzie Najwyższym do Trybunału Sprawiedliwości Unii Europejskiej”.O doniesienia RMF FM został zapytany w poniedziałkowych Sygnałach Dnia szef gabinetu politycznego premiera Marek Suski. – To próba podważenia sukcesu, jaki udało się premierowi osiągnąć (na szczycie UE), przeforsowanie naszego punktu widzenia. Niektórzy politycy PO twierdzą, że to sukces (szefa Rady Europejskiej) Donald Tuska, mimo że był przeciw temu, a nie Mateusza Morawieckiego – stwierdził Suski, nawiązując do zakończonego w piątek unijnego szczytu dotyczącego m.in. migracji.  Nie będzie żadnych kwot ws. migrantów Przywódcy państw i rządów krajów unijnych uzgodnili, że w państwach UE powstaną centra kontroli migrantów, a poza „28” – ośrodki do wysadzania uratowanych na morzu ze statków. Uchodźcy z centrów zlokalizowanych w UE w krajach, które dobrowolnie się na to zgodzą, będą podlegali relokacji do innych państw. Nie będzie jednak żadnych kwot, a rozdział będzie się odbywał na zasadzie dobrowolności. Gwarancji w tej sprawie domagała się Polska i kilka innych krajów unijnych, m.in. z Grupy Wyszehradzkiej.– I takie próby podważania, takie króliczki z kapelusza pewnie będą gdzieś nam wyciągane. Nic nie można poradzić na to, że fake newsy funkcjonują, również w polityce. A niektórzy ludzie biorą to poważnie – podkreślił Suski.– To chyba jest wyraz złej woli, takiego przekonania, że takimi bredniami podważy się rzeczywisty, ogromny sukces, który został odniesiony przez premiera na szczycie – podsumował szef gabinetu politycznego premiera. Zmiany od 3 lipca Zgodnie z ustawą o Sądzie Najwyższym, która weszła w życie 3 kwietnia, w trzy miesiące od tego terminu, czyli 3 lipca, w stan spoczynku przechodzą z mocy prawa sędziowie SN, którzy ukończyli 65. rok życia. Mogą oni dalej pełnić swoją funkcję, jeśli w ciągu miesiąca od wejścia w życie nowej ustawy, czyli do 2 maja, złożyli stosowne oświadczenie i przedstawili odpowiednie zaświadczenia lekarskie, a prezydent RP wyrazi zgodę na dalsze zajmowanie stanowiska sędziego SN. W SN orzeka obecnie 74 sędziów, spośród których 27 osiągnęło ten wiek.Wiceszef Komisji Europejskiej Frans Timmermans stwierdził w minionym tygodniu, że w Polsce nadal istnieje systemowe zagrożenie dla praworządności, dlatego oczekuje od władz w Warszawie kroków w tej sprawie. W czwartek pojawiły się w mediach informacje, że w związku z ustawą o SN, Komisja pozwie Polskę do Trybunału Sprawiedliwości Unii Europejskiej.",,
Jarosław Kaczyński: Nasi przeciwnicy w swojej kampanii opierają się na fake newsach,"– Próbują wmówić ludziom że różnego rodzaju nasze zapowiedzi są niewiarygodne, że nawet to, co już się stało, też na dłuższą metę jest nie do utrzymania. To wszystko opiera się na mówieniu nieprawdy, a często na tym, co ta nowopolszczyzna nazywa fake newsami – powiedział Jarosław Kaczyński, odnosząc się do narracji przeciwników Prawa i Sprawiedliwości.","Prezes PiS w swoim wystąpieniu na konwencji wyborczej partii w Radomiu wyjaśnił, że w ten sposób opozycja stara się atakować „mocną, mającą podstawy nadzieję, że droga Prawa i Sprawiedliwości „będzie kontynuowana”.  Podkreślił, że decyzja „co do przyszłości naszego kraju, decyzja co do przyszłości dobrej zmiany i tego wszystkiego co się z nią łączy” zapadnie w dniu wyborów, 13 października.  – Dobra zmiana, i o tym warto powiedzieć, trwa już prawie cztery lata, więc jest już czas na podsumowanie, ale też czas na wyznaczenie dalej idących celów, na spojrzenie w przyszłość. To podsumowanie w gruncie rzeczy można zamknąć jednym słowem, ale słowem zupełnie zasadniczym, najważniejszym jeśli chodzi o politykę. Tym słowem jest wiarygodność – mówił prezes Prawa i Sprawiedliwości. – Myśmy przed wyborami, ale także i w trakcie kadencji wiele obiecali i każdy musi powiedzieć, że przynajmniej miażdżąca większość tych obietnic została wykonana – zaznaczył Jarosław Kaczyński. Jak dodał, bez wiarygodności, wykonywania obietnic „cały mechanizm demokracji, mechanizm wyborczy jest bez znaczenia”.",,
Zamieściła fotomontaż Tuska na Twitterze. MSZ: była rozmowa z konsul honorową,"Maria Szonert-Binienda, konsul honorowy RP w Akron w amerykańskim stanie Ohio, oddała się do dyspozycji ministra spraw zagranicznych Witolda Waszczykowskiego – informuje w komunikacie MSZ.","Polski MSZ zajął się publikacjami Marii Szonert-Biniendy na portalach społecznościowych i przeprowadził z nią rozmowę.  W komunikacie MSZ podkreślono, że treści publikowane przez nią na jej prywatnych kontach w mediach społecznościowych „wyrażają jej prywatne poglądy”. W ostatnim czasie Maria Szonert-Binienda zamieściła na Twitterze fotomontaż zdjęcia przewodniczącego Rady Europejskiej Donalda Tuska w mundurze SS, a wcześniej b. szefa MSZ Radosława Sikorskiego na tle szubienicy i hasła „wieszanie zdrajców”.",,
Koalicja Europejska rozszerza się. Dołączają m.in. KOD i Wolne Sądy,"Inicjatywa Polska, Unia Europejskich Demokratów, Inicjatywa Feministyczna, Komitet Obrony Demokracji, Wolność i Równość, Wolne Sądy, Socjaldemokracja Polska – to ugrupowania i organizacje, które we wtorek dołączyły do Koalicji Europejskiej.","Koalicję Europejską tworzyło dotychczas pięć partii – PO, PSL, SLD, Nowoczesna i Zieloni. Na wtorkowej konferencji prasowej, koalicja została poszerzona o nowe ugrupowania i ruchy.Szefowa Inicjatywy Polskiej Barbara Nowacka mówiła, że marzy jej się, by w Polsce było „wreszcie normalnie” i chce, by „Polska była realnie krajem równych praw i równych szans”. – Zwyciężymy, my wygramy te wybory, bo po raz pierwszy od 3,5 roku jest nadzieja, by ci wszyscy poniżani, wyśmiewani, kobiety, które protestowały i widziały tylko zamknięte drzwi i pogardę, ludzie opowiadający się za wolnością sądów, osoby z niepełnosprawnościami, ludzie walczący o praworządność, mogli mieć nadzieję, że poczują się w Polsce dobrze i godnie – oświadczyła.Liderka UED Elżbieta Bińczycka powiedziała, że Polska wniosła do Europy „piękne słowo: solidarność”. – Dzisiaj widać to po tym, jak opozycja demokratyczna się jednoczy – stwierdziła. – Solidarność to piękne słowo, które łączy – zwyciężymy – dodała.Katarzyna Kądziela z Inicjatywy Feministycznej podkreśliła, że chce Europy bez wykluczeń.Magdalena Filiks wskazywała, że KOD od 2016 r. zabiegał, walczył, a nawet wymuszał to, by liderzy prodemokratycznych partii połączyli się wokół tego, co ich łączy, zapominając dla dobra Polski o tym, co ich dzieli. – To jest wielki sukces, czujemy się częścią tego sukcesu, jest to nasza wielka satysfakcja i to jest powód dla którego dzisiaj bardzo czynnie wspieramy Koalicję Europejską przed tym wielkim wyborem, przed którym stoimy – oświadczyła.",,
Biały Dom rozważa ograniczenie liczby przyjmowanych uchodźców,"Ameryka może zamknąć bramy przed uchodźcami z całego świata. Już znacznie okrojony program pozwalający ludziom uciekającym przed wojną, prześladowaniami i głodem szukać schronienia w USA może być jeszcze bardziej zredukowany lub nawet zlikwidowany – informuje dziennik „New York Times”.","Już w tym roku program administracji ograniczył liczbę przyjmowanych uchodźców do 30 tys. Jest to o ponad 70 proc. mniej niż pod koniec kadencji poprzedniej ekipy Białego Domu.Jak poinformował w sobotnim wydaniu „New Jork Times” powołując się na rządowe źródła w grę wchodzą dwie opcje. Pierwsza zakłada obniżenie liczby uchodźców do ok. 10–15 tys. Druga ogranicza ich napływ do zera. Prezydent miałby prawo zaakceptować przyjęcie niektórych uchodźców w wyjątkowych przypadkach. „W czasach, gdy liczba uchodźców jest na najwyższym poziomie w historii, Stany Zjednoczone porzuciły światowe przywództwo w przesiedlaniu osób wymagających szczególnej troski i potrzebujących ochrony. (...) W rezultacie świat jest mniej współczujący i mniej zdolny do radzenia sobie z przyszłymi wyzwaniami humanitarnymi” – powiedział cytowany przez nowojorski dziennik prezes Refugees International (RI) Eric Schwartz.RI to niezależna organizacja humanitarna, która zabiega o wsparcie dla przesiedleńców, w tym wewnętrznych oraz uchodźców i bezpaństwowców.",,
"„Wzmocnić nacisk na Rosję”. Spotkanie szefów MSZ Polski, Litwy i Estonii  z prezydentem Ukrainy","Szefowie MSZ Polski, Litwy i Estonii – Jacek Czaputowicz, Linas Linkeviczius i Sven Mikser – potwierdzili w Kijowie na spotkaniu z prezydentem Ukrainy Petrem Poroszenką konieczność wzmocnienia międzynarodowych nacisków na Rosję.","„Podkreślono konieczność wzmocnienia skonsolidowanych międzynarodowych nacisków na Rosję, z żądaniem natychmiastowego uwolnienia pojmanych marynarzy ukraińskich, zwrotu skonfiskowanych okrętów i zapewnienia swobody żeglugi morskiej na Morzu Azowskim i Morzu Czarnym” – wskazano w oświadczeniu zamieszczonym na stronie internetowej ukraińskiego prezydenta, cytowanym przez Interfax-Ukraina.Jak dodaje ta agencja, podczas spotkania omówiono sytuację na Morzu Azowskim i Morzu Czarnym oraz istniejące zagrożenia ze strony Rosji w związku z listopadowym incydentem w rejonie Cieśniny Kerczeńskiej, kiedy Rosja ostrzelała trzy okręty Ukrainy. Jednostki zostały przejęte, a 24 członków ich załóg aresztowano.Poroszenko wyraził wdzięczność za wsparcie ukraińskiej suwerenności i integralności terytorialnej udzielonej przez Polskę, Litwę i Estonię, a także za zdecydowane potępienie agresywnych działań Rosji. Poinformował ministrów o sytuacji w Donbasie i „kontynuowaniu przez Rosję naruszania porozumień mińskich i reżimu zawieszenia broni”.Interfax-Ukraina informuje, że prezydent podziękował też szefom MSZ za aktywne podnoszenie kwestii nałożenia nowego „azowskiego pakietu” sankcji UE na Rosję. Poroszenko wyraził nadzieję na zwiększenie pomocy ze strony Komisji Europejskiej i państw członkowskich UE dla Donbasu i terenów nad Morzem Azowskim, które „cierpią na skutek kontynuowanej rosyjskiej agresji”. Szef państwa ukraińskiego wyraził uznanie dla unijnej decyzji o skierowaniu pod koniec stycznia misji oceniającej, która ma przyjrzeć się społeczno-ekonomicznym potrzebom tego regionu.We wtorek ministrowie spraw zagranicznych Polski Jacek Czaputowicz, Litwy Linas Linkeviczius, Łotwy Edgars Rinkeviczs oraz Estonii Sven Mikser przyjechali na Ukrainę na zaproszenie swego odpowiednika w tym kraju Pawła Klimkina. Celem ich wizyty był port w Mariupolu.Dyplomaci przylecieli z Klimkinem z Kijowa do miasta Dniepr (dawniej Dniepropietrowsk), skąd zamierzali udać się do Mariupola nad Morzem Azowskim. Statki, które płyną bądź wracają z portu w tym ważnym ośrodku metalurgicznym, od wiosny blokowane są przez Rosję.",,
Most spiął już brzegi Krymu i Rosji. Ukraina zaskarży inwestycję,"Przęsła drogowej części mostu nad Cieśniną Kerczeńską, łączącego Rosję z anektowanym Krymem, są już gotowe. Rosyjskie media wskazują, że prace nad strategiczną przeprawą wyprzedzają harmonogram. Inwestycję zamierza zaskarżyć Ukraina.","Most ma długość 17 km i wiedzie z miejscowości Tamania do Krymu. Stalowa konstrukcja ważąca ponad 100 tys. ton została poprowadzona nad Cieśniną Kerczeńską między 288 podporami.Generalny wykonawca projektu, firma Strojgazmontaż, chwali się, że prace nad kolejową częścią mostu prowadzone są z wyprzedzeniem harmonogramu; obecnie budowane są jej morskie podpory.Astronomiczny kosztInaugurację ruchu pojazdów po moście przewidziano na grudzień 2018 r., zaś pierwsze pociągi mają przejechać po nim w grudniu 2019 r.. Całkowity koszt inwestycji wynosi 227,92 mld rubli (ok. 4 mld dolarów).W zeszłym miesiącu rosyjskie Ministerstwo Transportu ogłosiło konkurs na nazwę dla przeprawy. W głosowaniu zwyciężyła nazwa Most Krymski. Wśród propozycji były m.in. Most Zjednoczenia, Most Przyjaźni, Most Władimirski, Most Rosyjski, Most Wolności, Most Jedności, Most Pokoju oraz Most Nadziei.",,
Gowin o sprawie Skripala: Świat zachodni wykazał się solidarnością,"Nie widzę żadnego powodu do jednostronnego eskalowania przez Polskę sankcji wobec Rosji – wskazał wicepremier Jarosław Gowin. Wyraził jednocześnie zadowolenie, że „świat zachodni wykazał się solidarnością i stosunkowo zdecydowanymi działaniami” ws. Siergieja Skripala.","Gowin był pytany w radiowej Jedynce o wydalenie przez Polskę rosyjskich dyplomatów w geście solidarności z Wielką Brytanią. Kilkanaście krajów członkowskich Unii Europejskiej – w tym Polska – zdecydowało się na wydalenie rosyjskich dyplomatów w odpowiedzi na atak w brytyjskim Salisbury. Polska uznała za persona non grata czterech rosyjskich dyplomatów. Pozostałe kraje, które jak dotąd poinformowały o wydaleniu rosyjskich dyplomatów, to: Niemcy, Francja, Włochy, Holandia, Dania, Szwecja, Finlandia, Łotwa, Litwa, Estonia, Czechy, Rumunia, Chorwacja i Węgry. Oprócz Polski po czterech dyplomatów wydaliły także Niemcy i Francja, po trzech – Czechy i Litwa, po dwóch - Dania, Holandia i Włochy, a po jednym - Łotwa, Estonia, Rumunia, Finlandia, Chorwacja i Szwecja.Na pytanie, czy powinniśmy „posunąć się jeszcze dalej”, czy to jest wystarczająca reakcja, wicepremier odparł: „Nie widzę żadnego powodu, żebyśmy mieli jednostronnie eskalować sankcje wobec Rosji”. – Cieszę się, że w tej sprawie świat zachodni wykazał się solidarnością i jednak działaniami stosunkowo zdecydowanymi – oświadczył Gowin. Wicepremier wyraził również nadzieję, że w tej sprawie „konsekwencje będą dalsze”. – Przede wszystkim myślę o projekcie Nord Stream 2. Rząd niemiecki powinien mieć świadomość teraz  – po wybuchu tej skandalicznej afery – z kim ma do czynienia po drugiej stronie – stwierdził Gowin.",,
Dariusz P. skazany na dożywocie za śmierć żony i czworga dzieci,Ostateczna jest już kara dożywocia dla Dariusza P. skazanego za podpalenie domu w Jastrzębiu-Zdroju i zabicie w ten sposób żony i czworga dzieci. W środę Sąd Najwyższy oddalił kasację wniesioną w tej sprawie przez obrońcę skazanego.,"Na mocy prawomocnego wyroku Sądu Apelacyjnego w Katowicach sprzed roku o warunkowe zwolnienie skazany będzie mógł ubiegać się najwcześniej po 35 latach, czyli wyjdzie na wolność najwcześniej w marcu 2049 r. Będzie miał wtedy 77 lat.   Obrona w kasacji wskazywała m.in. na konieczność przeprowadzenia w sprawie dodatkowej opinii biegłych z zakresu pożarnictwa i zbadanie – należycie nie rozważanej dotychczas zdaniem obrony – hipotezy pożaru w wyniku zwarcia instalacji elektrycznej.   – Nie można podzielić poglądu, że sąd apelacyjny ocenił zarzuty w sprawie w sposób dowolny i pobieżny – mówiła w uzasadnieniu oddalenia tej kasacji sędzia SN Małgorzata Gierszon. Dodała, że już przy pierwszych oględzinach miejsca tragedii dokonanych jeszcze w dniu pożaru przeprowadzający te oględziny specjaliści nie mieli wątpliwości, że doszło do podpalenia.   Do pożaru doszło w 2013 r. Zginęła w nim żona i czworo dzieci P., ocalał jedynie najstarszy syn. Według sądu P. zabił, bo chciał uzyskać pieniądze z ubezpieczenia i uwolnić się od rodziny. Został zatrzymany i aresztowany w marcu 2014 r. Gliwicka prokuratura zarzuciła mu zabójstwo pięciu osób oraz usiłowanie zabójstwa szóstej.",,
„Arogancja władzy”; „Nie ma wyborców złych i dobrych”,"Słowa byłego prezydenta Bronisława Komorowskiego o podlizywaniu się „najgorszej części własnych wyborców” przez premier Beatę Szydło wywołały burzę na scenie politycznej. – Jedni wyborcy może bardziej słuchają populistów, a drudzy starają się bardziej argumentować rzeczowo, ale nie ma wyborców złych i dobrych – przekonywała w programie „Gość Wiadomości” eurodeputowana PO Róża Thun. – To przykład arogancji byłej już władzy i myślenia pseudoelit, gdzie wyborcy są od tego, żeby słuchali i płacili komu trzeba – skwitował eurodeputowany PiS Ryszard Czarnecki.",,,
Poroszenko skrócił wizytę w Niemczech. Wrócił na Ukrainę po zaognieniu sytuacji w Donbasie,Ukraiński prezydent Petro Poroszenko skrócił swoją wizytę w Berlinie z powodu ataków separatystów na miasto Awdijiwka w Donbasie. Przywódca spotkał się w stolicy Niemiec między innymi z kanclerz Angelą Merkel.,"Poroszenko pojechał do Niemiec przede wszystkim, żeby zwrócić uwagę społeczności międzynarodowej na nasilające się ataki prorosyjskich separatystów, które dotykają również ludność cywilną.Wizyta prezydenta została skrócona ze względu na nadzwyczajną sytuację w Awdijiwce. Bojownicy od niedzieli próbują tam szturmować pozycje ukraińskiej armii, wciąż też dokonują ataków z użyciem artylerii.– Sytuacja jest nadzwyczajna, graniczy wręcz z katastrofą humanitarną – powiedział rzecznik prezydenta Swiatosław Cehołko, cytowany przez agencję Interfax-Ukraina.Odcięci od prądu, wody oraz ogrzewaniaBilans to 7 ukraińskich wojskowych zabitych i 29 rannych. Kijów informuje, że pociski trafiają również w cywilne budynki. Rannych jest co najmniej dwóch cywilów. W wyniku ostrzałów 25 tys. mieszkańców Awdijiwki zostało pozbawionych prądu, wody oraz ogrzewania.Jak donoszą ukraińskie media – mieszkańcy schronili się w piwnicach. Sytuację utrudnia również mróz sięgający 18 stopni Celsjusza poniżej zera. „Ludzie są w stanie krytycznym” – relacjonuje na Facebooku naczelnik policji w obwodzie donieckim Wiaczesław Abroskin.",,
Klub PiS spotka się na wyjazdowym posiedzeniu. Jest już data,Na 14 czerwca władze Prawa i Sprawiedliwości zaplanowały wyjazdowe posiedzeniu klubu parlamentarnego PiS – wynika z nieoficjalnych informacji uzyskanych w kierownictwie partii. Spotkanie ma się odbyć w jednym z warszawskich hoteli i będzie dotyczyć planów na najbliższe miesiące.,"– W spotkaniu planowany jest udział zarówno prezesa Jarosława Kaczyńskiego, jak i premiera Mateusza Morawieckiego, którzy poza podsumowaniem ostatnich wydarzeń, w tym wyników wyborów europejskich, nakreślą też plany na najbliższe miesiące – poinformował jeden z polityków z kierownictwa PiS.              – Można się spodziewać, że podczas spotkania będą też motywować naszych parlamentarzystów do ciężkiej pracy w zbliżające się kampanii wyborczej – dodał polityk.              – W wyborach w 2019 roku bitwa idzie o to, czy w Polsce będzie coraz lepiej, tak jak jest pod naszymi rządami, czy będzie tak jak było przedtem, czyli coraz lepiej dla stosunkowo wąskiej elity, a innym powiedzmy sobie różnie – mówił Jarosław Kaczyński w niedawnym wywiadzie w radiu Wnet.",,
Wiceszef MS: „Orzeczeniu TSUE brakuje podstawy prawnej”,"– Rozstrzygnięcie Trybunału Sprawiedliwości Unii Europejskiej dotyczy sprawy, która nie należy do zakresu działania tego Trybunału – powiedział wiceminister sprawiedliwości Marcin Romanowski. Jego zdaniem orzeczeniu TSUE brakuje podstawy prawnej.","W poniedziałek TSUE orzekł, że przepisy polskiego prawa w sprawie obniżenia wieku przejścia w stan spoczynku sędziów Sądu Najwyższego są sprzeczne z prawem Unii Europejskiej. Według Trybunału regulacje te naruszają wymogi niezawisłości sędziowskiej.  Chodzi o zmiany w ustawie o Sądzie Najwyższym, które zakładały m.in. obniżenie wieku przejścia w stan spoczynku sędziów SN i NSA z 70 lat do 65 lat. Skargę do TSUE w tej sprawie złożyła Komisja Europejska. W październiku Trybunał wydał postanowienie zabezpieczające. Z kolei w listopadzie ub.r. Sejm, stosując się do postanowienia zabezpieczającego, uchwalił nowelizację, która umożliwiła sędziom SN i NSA, którzy już przeszli w stan spoczynku po osiągnięciu 65. roku życia, powrót do pełnienia urzędu. Dotyczyło to m.in. I prezes SN Małgorzaty Gersdorf.  Komisja Europejska nie wycofała jednak skargi i w poniedziałek TSUE orzekł, że zaskarżone przepisy są sprzeczne z prawem Unii Europejskiej.  Wiceminister Romanowski w rozmowie z Polską Agencją Prasową krytycznie ocenił poniedziałkowy wyrok TSUE. Jego zdaniem rozstrzygnięciu Trybunału brakuje podstawy prawnej. – Nie jest to sprawa, która należy do zakresu działania TSUE; jest to wyraźnie wyjście poza normy traktatowe. Opieranie kompetencji TSUE do oceniania systemów wymiaru sprawiedliwości państw członkowskich poprzez pryzmat art. 19 Traktatu o UE jest uzurpacją – zaznaczył. Romanowski zwrócił uwagę, że polski rząd wycofał się z pierwotnych propozycji obniżenia wieku przejścia w stan spoczynku sędziów SN i wprowadził zmiany uzgodnione z Komisją Europejską i jej wiceprzewodniczącym Fransem Timmermansem. – W tym kształcie obowiązują one od wielu miesięcy. Przykre jest zatem, że TSUE zajmuje się de facto historią, bo przecież nie prawem, które obowiązuje – zaznaczył.  Wiceminister zapewnił, że spełniając oczekiwania Komisji Europejskiej, rząd kierował się dobrą wolą i zamiarem zakończenia niepotrzebnego konfliktu wokół reformy polskiego wymiaru sprawiedliwości, wywołanego i eskalowanego - jego zdaniem - przez polityków, którzy nie pogodzili się z wynikiem demokratycznych wyborów w Polsce.  – Chęć osiągnięcia kompromisu ze strony polskiego rządu nie spotkała się niestety z taką samą postawą drugiej strony – dodał Romanowski. Według niego bezprzedmiotowe kontynuowanie sporu przed TSUE pokazuje, że Komisji Europejskiej, a zwłaszcza Fransowi Timmermansowi, nie chodzi o prawo. – Z prawnego punktu widzenia poruszany problem przecież nie istnieje. Jest więc wyłącznie dowodem na polityczne intencje Komisji Europejskiej, która dla swych celów wykorzystuje TSUE – podkreślił wiceszef MS.  Nie podzielił stanowiska wyrażonego w orzeczeniu przez Trybunał. – Bezprzedmiotowo kwestionowane dziś rozwiązania prawne, podjęte w ramach reformy wymiaru sprawiedliwości, były zgodne z Konstytucją RP. Były to również m.in. zmiany generacyjne, które miały na celu odsunięcie w stan spoczynku sędziów, którzy orzekali w komunistycznej PRL – dodał Romanowski.  Jak zaznaczył, zamiar naprawienia w Polsce zaszłości w wymiarze sprawiedliwości odpowiadał podobnym zmianom przeprowadzanym w innych krajach Unii Europejskiej. – Przypominamy, że Niemcy wymieniły około 80 proc. kadry sędziowskiej dawnej NRD, a w Polsce tylko jeden sędzia z czasów PRL został pozbawiony urzędu. Kwestionowanie polskiej reformy sądownictwa świadczy więc o podwójnych standardach stosowanych w Unii Europejskiej – podkreślił wiceminister.Dodał, że sędziowie TSUE w poniedziałkowym wyroku nie przychylili się do stanowiska Komisji Europejskiej o rzekomej nielegalności wyboru członków KRS.  Wiceszef MS ocenił, że tak to bywa, że nawet mając rację, czasem się przegrywa. – W rzeczywistości TSUE rozpycha się w swoich kompetencjach; orzeka w sprawach, które nie zostały traktatowo poddane jego kompetencji; korzysta z tego, że nie ma nad nim żadnej władzy - ani sądowej, ani żądnej innej - która kontrolowałaby tego rodzaju zapędy. Można powiedzieć, że jak to z władzą absolutną, potrafi deprawować absolutnie. Czy mamy do czynienia z taką sytuacją, każdy niech sobie sam oceni – wskazał.",,
Pentagon wzmocni wojskową ochronę pól naftowych w Syrii,"USA zamierzają wzmocnić wojskową ochronę eksploatowanych złóż ropy naftowej, by uniemożliwić przejęcie nad nimi kontroli niedobitkom Państwa Islamskiego – poinformował anonimowo przedstawiciel Pentagonu.","„Stany Zjednoczone są zdeterminowane, by kontynuować współpracę z Syryjskimi Siłami Demokratycznymi (FDS), dając im solidne wsparcie wojskowe” – powiedział wysoki rangą urzędnik ministerstwa obrony.W swej wypowiedzi dygnitarz użył określenia „wsparcie militarne”, ale „nie wskazał, jakiego rodzaju wzmocnienie jest planowane i w jakim zakresie” – zauważa Agencja Reutera. Sygnały wysyłane z Pentagonu „wskazują natomiast jasno, że Stany Zjednoczone nie tylko jeszcze nie zakończyły wycofywania swych żołnierzy z Syrii, ale raczej, że mogą wzmocnić możliwości techniczno-obronne tych sił, które w Syrii pozostają”.9 października Turcja i sprzymierzeni z jej siłami syryjscy bojownicy rozpoczęli w północno-wschodniej Syrii zbrojną ofensywę o kryptonimie „Źródło Pokoju”, której deklarowanym celem jest wyparcie bojowników kurdyjskiej milicji YPG z przygranicznego pasa na środkowym odcinku granicy turecko-syryjskiej i utworzenie tam strefy bezpieczeństwa, do której Ankara zamierza przesiedlić syryjskich uchodźców znajdujących się teraz w Turcji.",,
TVP uczciła pamięć Waldemara Milewicza,"7 maja 2004 roku w zamachu do jakiego doszło na drodze z Bagdadu do Nadżafu zginął wybitny dziennikarz Telewizji Polskiej Waldemar Milewicz. Dziś jego imieniem została nazwana część budynku, w którym pracował.","Redakcja Zagraniczna, w której pracował Waldemar Milewicz, postanowiła część piętra budynku przy Placu Powstańców Warszawy nazwać jego imieniem. Odsłonięcie tablicy odbyło się dziś w południe. Podczas uroczystości odczytano listy od prezydenta Aleksandra Kwaśniewskiego i szefa MSZ Radosława Sikorskiego. Obaj zaznaczyli, że podziwiali pracę Milewicza.„Nazwanie jednej z części budynków przy Placu Powstańców jest wspaniałym pomysłem i godnym uczczeniem jego pamięci” – napisał prezydent.Członek Zarządu TVP S.A. Marian Zalewski, senator Barbara Borys-Damięcka oraz były prezes TVP Janusz Zaorski wspólnie odsłonili tablicę pamiątkową.  – Waldemar Milewicz to wielka postać Telewizji Polskiej, wielki wzór do naśladowania – powiedział Marian Zalewski.Piotr Adamczyk z Redakcji Zagranicznej odczytał wiersz zatytułowany „Pęknięty Film”.Minęło siedem lat  od śmierci Waldemara Milewicza, dziennikarza i reportera wojennego Telewizji Polskiej. Razem z nim został zabity montażysta Mounir Bouamrane. W zamachu przeżył tylko operator Jerzy Ernst. Waldemar Milewicz był korespondentem wojennym, relacjonował wydarzenia z terenów konfliktów zbrojnych oraz wielkich katastrof. Prowadził reportaże m.in. z Bośni, Czeczenii, Kosowa, Abchazji, Rwandy, Kambodży, Somalii, Etiopii, Rumunii, Turcji i Hiszpanii. Był związany z telewizją przez 23 lata. Zginął zbierając w Iraku materiały do kolejnego odcinka swojego programu „Dziwny jest ten świat”.",,
Według ukraińskiego MSZ na Ukrainie nie ma antypolskich polityków,– Na Ukrainie nie ma polityków o nastawieniu antypolskim; Ukraina jest strategicznym partnerem Polski – oświadczyła we wtorek wieczorem rzeczniczka ukraińskiej dyplomacji Mariana Beca w reakcji na wypowiedzi polskich polityków w sprawie sporów historycznych między dwoma krajami.,"– Chcielibyśmy podkreślić, że w proeuropejskiej polityce ukraińskich władz nie ma polityków o nastawieniu antypolskim. Ukraina jest strategicznym partnerem Polski i ta zasada leży u podstaw naszej polityki wobec Polski i narodu polskiego –  powiedziała Beca agencji Interfax-Ukraina.– Jesteśmy nastawieni na konstruktywne działania i nie mamy zamiaru stosować logiki politycznej wobec wydarzeń historycznych między dwoma krajami –  podkreśliła.Rzeczniczka ukraińskiej dyplomacji uściśliła, że MSZ w Kijowie pozostaje przy stanowisku, które wyraziło w oświadczeniu z ub. piątku. Zapewniło wówczas, że na Ukrainie nie ma nastrojów antypolskich, a spory historyczne należy rozwiązywać zgodnie z chrześcijańską zasadą „wybaczamy i prosimy o wybaczenie”, a nie narzucając swój punkt widzenia.Ukraińska dyplomacja poinformowała, że „wzięła pod uwagę” wypowiedzi ministra spraw zagranicznych Witolda Waszczykowskiego, który wcześniej zapowiedział m.in. ograniczenia prawa wjazdu do Polski wobec ukraińskich urzędników, którzy nie dopuszczają do kontynuowania przez stronę polską ekshumacji na Ukrainie.We wtorek prezydent Andrzej Duda oświadczył, że oczekuje od prezydenta Ukrainy Petra Poroszenki i premiera Wołodymyra Hrojsmana, że ludzie otwarcie głoszący poglądy nacjonalistyczne i antypolskie nie będą zajmowali ważnych miejsc w ukraińskiej polityce. „Nie możemy się zgodzić na narrację ukraińską” Szef polskiego MSZ powiedział w ubiegły czwartek, że polska polityka wobec Ukrainy, jeśli chodzi o kwestie prawdy historycznej, będzie skorygowana. – Nie możemy się zgodzić na narrację ukraińską, że kwestie historyczne mają symetrię –  zaznaczył. Ocenił przy tym, że Polska i Ukraina  „mają inną koncepcję pojednania”.Oświadczył też, że Polska uruchamia   „procedury, które nie dopuszczą ludzi, którzy zachowują skrajnie antypolskie stanowisko, do przyjazdu do Polski”.Dodał, że konsekwencje poniosą również osoby, które na poziomie administracyjnym nie dopuszczają do kontynuowania ekshumacji (chodzi o prace poszukiwawcze IPN) i renowacji polskich miejsc pamięci. Minister zapowiedział również, że będzie się zastanawiał, „czy rekomendować polskiemu prezydentowi wizytę na Ukrainie”.W poniedziałek szef MSZ poinformował, że w stosunku do jednego urzędnika ukraińskiego procedura zakazu wjazdu do Polski została już uruchomiona. Zaszłości historyczne Polskę i Ukrainę od wielu lat dzielą zaszłości historyczne. Dotyczą one głównie różnej pamięci o roli Organizacji Ukraińskich Nacjonalistów i Ukraińskiej Powstańczej Armii, która w latach 1943-45 dopuściła się ludobójczej czystki etnicznej na ok. 100 tysiącach polskich mężczyzn, kobiet i dzieci.O ile dla polskiej strony była to godna potępienia zbrodnia ludobójstwa (masowa i zorganizowana), o tyle dla Ukraińców był to efekt symetrycznego konfliktu zbrojnego, za który w równym stopniu odpowiedzialne były obie strony. Dodatkowo Ukraińcy chcą postrzegać OUN i UPA wyłącznie jako organizacje antysowieckie (ze względu na ich powojenny ruch oporu wobec ZSRR), a nie antypolskie.Polska strona chciałaby godnie upamiętnić ofiary OUN-UPA w miejscach ich pogrzebania; w tym celu polski Instytut Pamięci Narodowej chciałby ekshumować część ofiar, również tych, które nie zginęły podczas zbrodni wołyńsko-galicyjskiej, ale np. w walkach z Sowietami po 17 września 1939 r. Strona ukraińska jest temu przeciwna, a swoją zgodę uzależnia m.in. od odbudowania przez Polaków pomnika UPA w Hruszowicach na Podkarpaciu (został zdemontowany w kwietniu br.). Odbudowa pomnika UPA jest dla polskiej strony warunkiem nie do przyjęcia.",,
Powstaje wspólna lista lewicy w wyborach do PE. Patronem Anna Grodzka,– Będzie lewicowa lista w wyborach do Parlamentu Europejskiego. Polacy nie będą skazani na wybór pomiędzy prawicą zamordystyczną a prawicą liberalną – mówił w trakcie konferencji prasowej lider partii Razem Adrian Zandberg. Nowa koalicja ma grupować ruchy „na lewo od PO i PiS”.,"Jak dodawał Zandberg, powstać ma „lewicowa, prospołeczna, pracownicza lista”. W skład koalicji mają wejść: Razem, Ogólnopolskie Porozumienie Związków Zawodowych, Polska Partia Socjalistyczna, Wolność i Równość, Unia Pracy i Ruch Sprawiedliwości Społecznej. – W ciągu ostatnich trzech lat dowiedzieliśmy się co to jest parlament bez lewicy, to jest parlament bez postępowych idei, bez idei propracowniczych – dodawał Piotr Szumlewicz, reprezentujący OPZZ. – Zapraszamy do tych rozmów wszystkie organizacje na lewo od PO i PiS – dodawała Marcelina Zawisza z partii Razem. Jak mówiła Zawisza, „Anna Grodzka jest patronką tych rozmów. Jest osobą, która nas mobilizuje, która dba o to, by te rozmowy były prowadzone”.",,
Ambasador USA w Polsce: Israel Katz powinien przeprosić za swoje słowa,"Israel Katz, pełniący obowiązki ministra spraw zagranicznych Izraela, powinien przeprosić za swoje słowa – uważa ambasador USA w Polsce Georgette Mosbacher.","Ambasador USA pytana w środę przez dziennikarzy, czy premier Izraela Benjamin Natanjahu powinien przeprosić za słowa członka swojego rządu, odparła: „Nie. Myślę, że osoba, która je wypowiedziała, powinna przeprosić”. Dopytywana, czy Israel Katz powinien w związku z tym przeprosić, powiedziała: „Tak, to zasługuje na przeprosiny”.Amerykańska ambasador dodała, że do naprawy relacji potrzebny jest dialog oraz informacja na temat działań, których celem jest eliminacja antysemityzmu. Jej zdaniem Polska czyni wysiłki i ważne jest, żeby Izrael to wiedział.Israel Katz, pełniący obowiązki szefa izraelskiego MSZ, odnosząc się w niedzielę do słów przypisanych przez media izraelskie premierowi Izraela Benjaminowi Netanjahu stwierdził: „Nasz premier wyraził się jasno. Sam jestem synem ocalonych z Holokaustu. Jak każdy Izraelczyk i Żyd mogę powiedzieć: nie zapomnimy i nie przebaczymy. Było wielu Polaków, którzy kolaborowali z nazistami i – tak jak powiedział Icchak Szamir (b. premier Izraela), któremu Polacy zamordowali ojca – »Polacy wyssali antysemityzm z mlekiem matki«”.",,
Rosja nadal nie zwróciła zrabowanych w Polsce dzieł,"Na skutek działań ZSRS ucierpiała polska kultura – przypomina Ministerstwo Spraw Zagranicznych. Wskazano, że oddziały NKWD rekwirowały dzieła sztuki – wiele z nich do dziś znajduje się w Rosji.","17 stycznia 1945 r. do lewobrzeżnych ruin Warszawy wkroczyły oddziały 1 Armii Wojska Polskiego oraz sowieckie. 75 lat po tych wydarzeniach w piątek w Moskwie odbyły się obchody określane przez organizatorów jako „75. rocznica wyzwolenia Warszawy przez Armię Czerwoną”. Polskie MSZ podkreśla, że nie było to wyzwolenie Warszawy, a przyniesienie niewoli.Resort dyplomacji napisał na Twitterze, że na skutek działań ZSRS ucierpiała polska kultura: oddziały NKWD rekwirowały dzieła sztuki – wiele z nich do dziś znajduje się w Rosji. Wskazano też, że Armia Czerwona i NKWD w wielu wypadkach niszczyły i konfiskowały to, czego nie udało się zrabować lub spalić Niemcom. Wpis opatrzono hasztagiem #wyzwolenieBEZwolności.Ministerstwo zamieściło także infografikę zatytułowaną „Straty w dobrach kultury na skutek działań ZSRS”. Wśród przykładów znalazły się m.in. „Madonna Głogowska”Lucasa Cranacha starszego, „Dziewczyna z gołębiem” Antoine'a Pesne, „Ptasie podwórko” Daniela Schultza czy „Pejzaż leśny” Jana Brueghla starszego.„Szanujemy krew przelaną w walce z nazizmem, ale w 1945 reżim Stalina przyniósł Polsce terror, zbrodnie i rabunkową gospodarkę. Armia Czerwona wyzwoliła Warszawę spod okupacji niemieckiej, ale nie przyniosła Polakom wolności” – przyznał resort w oświadczeniu.",,
Oskarżony o molestowanie Domingo traci kontrakty,"Dyrekcja opery w San Francisco, drugiej co do wielkości w Ameryce Północnej, podjęła decyzję o odwołaniu benefisu z udziałem Placido Domingo. Wybitny tenor jest podejrzewany o molestowanie seksualne współpracowniczek. Zmowę milczenia przerwała we wtorek agencja Associated Press.","Koncert upamiętniający półwiecze współpracy śpiewaka z operą w San Francisco miał się odbyć 6 października jako „jedyne tego rodzaju, unikatowe wydarzenie w dziejach opery”. Mieli go zaszczycić najwybitniejsi artyści operowi, którzy współpracowali z wielkim Domingo.W wydanym oświadczeniu podkreślono, że chociaż doniesienia medialne nie wskazują, by przypadki molestowania miały także miejsce w San Francisco, „to jednak Opera pozostaje wierna swej deontologii, która wyklucza niestosowanie się do najwyższych standardów moralnych, w tym napastowanie na tle seksualnym”.Opera w San Francisco nie jest jedyna instytucją życia muzycznego, które nie chce mieć więcej do czynienia z Placido Domingo. Orkiestra filharmoniczna w Filadelfii odwołała wcześniej we wtorek nocny koncert, który miał się tam odbyć na początku września. Orkiestrę miał poprowadzić podejrzewany o agresję seksualną wobec kobiet muzyk.Z kolei służba prasowa opery w Los Angeles, gdzie 78-letni Jose Placido Domingo od 2003 r. pełni funkcję dyrektora generalnego w wydanym oświadczeniu zapowiedziała przeprowadzenie wewnętrznego dochodzenia dla wyjaśnienia zarzutów, jakie pojawiły się w publikacjach agencji AP. Seks za pracęPowołując się na rozmowy ze świadkami, AP ujawniła, że jeden z najsławniejszych śpiewaków i najbardziej wpływowych ludzi światowej opery próbował nakłaniać kobiety do relacji seksualnych, obiecując im pracę, a w niektórych przypadkach karząc je na niwie zawodowej, gdy mu odmawiały.Osiem śpiewaczek i baletnica opowiedziały, że były nękane na tle seksualnym przez supergwiazdę opery podczas spotkań, do których dochodziło przez ponad trzy dekady, począwszy od lat 80. XX w., w miejscach, gdzie Domingo zajmował najwyższe stanowiska kierownicze. Oprócz tych dziewięciu kobiet jeszcze sześć innych ujawniło, że sugestywne propozycje Domingo sprawiały, iż czuły się niekomfortowo. Jedna śpiewaczka dodała, że Domingo wielokrotnie zapraszał ją na randki po zatrudnieniu do śpiewania wspólnych koncertów w latach 90.AP rozmawiało również z ponad 30 śpiewakami, tancerzami, muzykami orkiestry, członkami personelu pracującymi za kulisami, nauczycielami głosu i administratorem, którzy twierdzili, że byli świadkami niewłaściwego zachowania Domingo i że bezkarnie prześladował on młode kobiety.",,
Rosyjski tabloid: „agenci CIA” omawiali zestrzelenie boeinga nad wschodnią Ukrainą,"Rosyjski tabloid „Komsomolskaja Prawda” opublikował w środę na swoim koncie w serwisie YouTube nagranie, na którym dwóch rzekomych agentów CIA knuje na temat planów zestrzelenia pasażerskiego boeinga nad wschodnią Ukrainą. Prestiżowe pismo „Foreign Policy” bezlitośnie obnażyło, jak bardzo naciągany jest to materiał.","Nagranie miało powstać przed 17 sierpnia 2014 roku. Doszło wówczas do katastrofy malezyjskiego samolotu z 298 osobami na pokładzie. Wszyscy zginęli. Główną hipotezą braną pod uwagę przez śledczych jest zestrzelenie samolotu przez prorosyjskich separatystów. We wtorek holenderska prokuratura ogłosiła, że na miejscu katastrofy znaleziono fragmenty zestawu przeciwlotniczego Buk, który miał zostać użyty do strącenia boeinga.Dialog z Google TranslateWłaśnie zestrzelenie osobowego samolotu mieli omawiać dwaj agenci CIA. Nagranie ich rzekomej rozmowy w środę opublikował rosyjski tabloid „Komsomolskaja Prawda”. Jakość dźwięku jest fatalna. Jak zauważa „Foreign Policy”, uczestnicy nagranej rozmowy w dziwny sposób zmieniają akcent w trakcie dialogu. „Mężczyźni nie rozmawiają ze sobą jak osoby, dla których angielski jest językiem ojczystym. Używają sformułowań brzmiących jak gdyby ich dialog został przetłumaczony z rosyjskiego przy pomocy Google Translate” – pisze „FP” na swojej stronie internetowej. Nie jest to pierwszy raz, gdy Rosjanie w dość kuriozalny sposób starają się odsunąć od siebie podejrzenia o przyczynienie się do katastrofy boeinga. 14 listopada zeszłego roku państwowy Kanał Pierwszy pokazał rzekome satelitarne zdjęcia boeinga zestrzelonego nad wschodnią Ukrainą i zbliżający się do niego ukraiński myśliwiec.  Problem w tym, że zdjęcia okazały się fotomontażem.",,
"Nie taki Niemiec straszny, jak go malują. Bardziej ich lubimy, niż oni nas",Polacy częściej darzą sympatią Niemców niż Niemcy nas. Fundacja Adenauera wspólnie z Instytutem Spraw Publicznych opublikowały wyniki badań dotyczących wzajemnego postrzegania się obydwu narodów. Badania zrealizowano w ramach projektu „Barometr Polska-Niemcy”.,"Z opublikowanych badań wynika, że 56 proc. Polaków lubi swoich zachodnich sąsiadów, natomiast sympatię do Polaków deklaruje 29 proc. Niemców.Mimo otwartych granic jeździmy do siebie stosunkowo rzadko. Od 1989 r. dwie trzecie Niemców i tyle samo Polaków przyznało, że nigdy nie odwiedziło sąsiada. Dwie trzecie Polaków identyfikuje się z Europą, podczas gdy w Niemczech jest to tylko połowa mieszkańców.Jak wynika z badań, istotną rolę we wzajemnym postrzeganiu odgrywa różne podejście do historii.",,
Służba graniczna USA: Migracja nadal jest na poziomie kryzysowym,Amerykańska służba graniczna udaremniła 970 000 osobom próbę przekroczenia granicy Meksyku z USA w zakończonym we wrześniu roku podatkowym – poinformował Komisarz ds. Celnych i Ochrony Granic USA Mark Morgan. To wzrost zatrzymań o 88 proc. w porównaniu z rokiem poprzednim.,"Tendencja jest jednak spadkowa, bowiem w rekordowym miesiącu maju aż 144 255 osobom nie zezwolono na przekroczenie granicy Meksyku z USA. We wrześniu było 52 tys. takich osób; tylko nieco więcej niż w sierpniu. Agencja Reutera podkreśla, że ograniczenie napływu migrantów z Ameryki Środkowej było jednym z głównym punktów kampanii wyborczej prezydenta USA Donalda Trumpa przed wyborami w 2016 roku i nadal jest jednym z jego narzędzi w walce o reelekcję.Amerykańscy urzędnicy imigracyjni odmawiają prawa wejścia na teren USA głównie osobom z Gwatemali, Hondurasu i Salwadoru, które przedstawiają fałszywe informacje o prześladowaniach w ich krajach. Departament Bezpieczeństwa Wewnętrznego USA wyjaśnił, że zgodę na przekroczenie granicy otrzymało tylko 15 proc. migrantów z wymienionych państw.Zastępca Komisarza ds. Celnych i Ochrony Granic w USA Robert Perez wskazał, że migracja z Meksyku nadal jest na poziomie kryzysowym. Połowa zatrzymanych na granicy osób we wrześniu to dzieci lub całe rodziny, które na teren USA próbują przerzucić kartele zajmujące się handlem ludźmi. – Zarabiają na tej wrażliwej grupie społecznej i dlatego wciąż jest to kryzys. Codzienne odbywa się ponad 1400 zatrzymań, a to zdecydowanie jest za dużo – przyznał.",,
Nie żyje były poseł i gwiazda Big Brothera. Zginął na przejeździe kolejowym,W wypadku na przejeździe kolejowym w miejscowości Biały Bór zginął były poseł Platformy Obywatelskiej Janusz Dzięcioł. W jego auto uderzył pociąg. Na miejscu pracują służby. Dzięcioł miał 65 lat.,"– Otrzymałam informację ustną od prokuratora pracującego na miejscu, że ofiarą wypadku jest były poseł Janusz Dzięcioł – powiedziała  szefowa Prokuratury Rejonowej w Grudziądzu Agnieszka Renieck. Szefowa Prokuratury Rejonowej w Grudziądzu podkreśliła, że czynności na miejscu trwają pod nadzorem prokuratora. – Są tam także przedstawiciele Polskich Linii Kolejowych, którzy prowadzą swoje czynności – wskazała. Dodała, że nie ma w tym momencie informacji o świadkach zdarzenia.   – O godzinie 8.40 na przejeździe kolejowo-drogowym koło Grudziądza pod pociąg relacji Toruń Główny – Grudziądz pomimo czerwonych świateł wjechał samochód osobowy. Komisja ustali, co spowodowało, że pomimo sygnału zabraniającego wjazdu doszło do zdarzenia. W wypadku zginął kierowca samochodu. Nikt z pasażerów ani obsługi pociągu nie został ranny – poinformował Karol Jakubowski z zespołu prasowego PKP Polskie Linie Kolejowe S.A.  Jak powiedział sierż. sztab. Maciej Szarzyński z grudziądzkiej policji, w samochodzie jechał tylko b. poseł. Do wypadku doszło, gdy kierowca wykonywał manewr skrętu w lewo.",,
Trump i Trudeau żądają zwolnienia Kanadyjczyków zatrzymanych w Chinach,"Przywódcy USA i Kanady potwierdzili w poniedziałek podczas rozmowy telefonicznej, że będą domagać się od władz chińskich zwolnienia dwóch obywateli Kanady zatrzymanych po aresztowaniu dyrektor finansowej chińskiego giganta teleinformatycznego Huawei – poinformował rząd kanadyjski.","Premier Kanady Justin Trudeau podziękował amerykańskiemu prezydentowi za „silne poparcie” po aresztowaniu obu Kanadyjczyków. Jak głosi opublikowany komunikat rządu w Ottawie, obaj przywódcy zapowiedzieli dalsze starania w celu ich uwolnienia. Kanada domaga się niezwłocznego uwolnienia Michaela Kovriga i Michaela Spavora, którzy zostali zatrzymani, po tym jak władze kanadyjskie aresztowały 1 grudnia dyrektor finansową Huawei Meng Wanzhou.  Aresztowania dokonano na wniosek władz USA, które zarzucają koncernowi Huawei pogwałcenie amerykańskich sankcji wobec Iranu, i wystąpiły o ekstradycję Wanzhou. Pekin potępił aresztowanie Meng Wanzhou i domaga się jej natychmiastowego zwolnienia. Konflikt grozi dalszym nasileniem wojny handlowej między Chinami i USA z poważnymi konsekwencjami dla handlu światowego. Według władz chińskich zatrzymani Kanadyjczycy dopuścili się „poważnych naruszeń prawa”, których charakteru jednak nie sprecyzowano. Rząd Kanady podkreślił, w odpowiedzi na żądania Pekinu, że nie może ingerować w postępowanie sądowe.",,
RPO: Przygotowuję się do zaskarżenia uchwał samorządów dot. LGBT,Przygotowuję się do zaskarżenia do sądów administracyjnych uchwał samorządów dot. ideologii LGBT – powiedział w TVN Rzecznik Praw Obywatelskich Adam Bodnar. Zdaniem RPO te uchwały to deklaracje polityczne.,"– Przygotowuję się do zaskarżenia do sądów administracyjnych uchwał samorządów dot. ideologii LGBT. Uważam, że one nie są tylko i wyłącznie deklaracjami politycznymi, one mogą mieć walor normatywny, wpływają na sytuację osób, które zamieszkują na terenie danej jednostki samorządu terytorialnego – powiedział Bodnar. Zdaniem rzecznika sądy administracyjne powinny zweryfikować, czy jednostki samorządu terytorialnego mogą wydawać uchwały, które są w sprzeczności z brzmieniem Konstytucji i zakazem dyskryminacji ze względu na jakąkolwiek przyczynę, który jest wyrażony w art. 32 Konstytucji. – Zamówiliśmy w biurze opinię eksperta prof. Dawida Sześciło na ten temat. On potwierdza nasze wstępne informacje i w najbliższym czasie będziemy przygotowywali zaskarżenia do sądów administracyjnych, by sądy mogły się z tym zmierzyć – powiedział. – Jak mają czuć się osoby homoseksualne, biseksualne czy transpłciowe, słysząc o strefach wolnych od LGBT? – pytał rzecznik.",,
"Koalicja w lewo, Europa w prawo [OPINIA]","Spór o pamięć żołnierzy wyklętych, wybory w Gdańsku i ruchy na scenie politycznej przed wyborami do Europarlamentu – co mówią nam te wydarzenia i co je ze sobą łączy?","Awantura, jaką wokół obchodzonego 1 marca święta wywołali swoimi wypowiedziami politycy Nowoczesnej, pokazuje, że niezależnie od tego, pod jakimi hasłami łączy się szeroka antypisowska koalicja, przejmować będzie ona najbardziej radykalny przekaz lewicowy, nie rozumiany oczywiście gospodarczo czy społecznie, a kulturowo, w tym – historycznie.  To ostatnie może być pewnym zaskoczeniem, ponieważ Nowoczesna przejęła tu rolę SLD, dla którego takie podejście do kwestii lat 40. i 50. w Polsce jest niejako naturalną konsekwencją jej historycznego dziedzictwa. Partia Katarzyny Lubnauer w temat Wyklętych wchodzić nie musi, lecz, jak się okazuje, chce. Stawia tym samym w kłopotliwej sytuacji Platformę, która do tej pory kwestię pamięci musiała jakoś niuansować, nie chcąc jednoznacznie opowiedzieć się po jednej stronie sporu, a w deklaracjach przywołując od czasu do czasu związki z opozycją w PRL.  I, nie pierwszy raz w ostatnich dniach, PSL, którego politycy do tradycji wyklętych lubią, również w tej chwili się odwoływać, choć nie przeszkadza im to w dawaniu twarzy narracji swoich kolegów. Tyle, że od uczciwych badań historycznych i nazwaniu po imieniu również mniej chwalebnych, kłopotliwych czy nawet haniebnych incydentów do zbiorowego określenia „bandyci”, stosowanego wobec barwnej, szerokiej pod względem typów ludzkich i obecnych w niej postaw grupy, jest skandalicznym nadużyciem, godnym dziedzictwa propagandy czasów stalinowskich i z nich bezpośrednio się wywodzącym.  To zaś zaostrza spór i bez tego przecież jasny podział sceny politycznej, który jednak służyć będzie raczej Prawu i Sprawiedliwości niż drugiej stronie. Dla przywiązanych bowiem do antykomunistycznych czy konserwatywnych tradycji wyborców ludowców (przy czym nie rozstrzygam, o jaką część elektoratu chodzi) czy Platformy (a mimo wszystko, z różnych przyczyn, kilku takich zapewne również zostało), jest to sytuacja mocno niekomfortowa. PiS tymczasem dostaje kolejną okazję, by zaprezentować się jako partia, która odwołuje się do patriotycznych i antykomunistycznych tradycji (co utrudnia oczywiście obecność kilku byłych członków partii, lecz ułatwia akces jej prominentów do obozu konkurencji), to zaś cenne jest podwójnie w sytuacji, gdy również na prawo od PiS następuje przegrupowanie. Zbyt duży rozrzut ideowy   Koalicja, która potocznie nazywana jest „propolską” i nie wiedzieć czemu nie zdecydowała się na utrzymanie tej nożnej nazwy jako oficjalnej w pewnym stopniu podobna jest do swojej politycznej antytezy, czyli Koalicji Europejskiej. Jej potencjalnym kłopotem może być zbyt duży rozrzut ideowy między potencjalnymi graczami, co najbardziej widać, gdy zderzyć Liroya z Kają Godek. Z drugiej strony jednak mamy do czynienia z kilkoma podmiotami, które razem wypadają dość skromnie, więc akurat w tym przypadku powiedzenie „w jedności siła” może mieć o wiele większe zastosowanie niż dla koalicji liberalno-lewicowo-ludowej. W niedzielnych wyborach w Gdańsku Grzegorz Braun zdobył 12 proc. głosów, co należy uznać za niezły wynik, mogący być punktem wyjścia i paliwem na dalszą kampanię. Przy czym fakt, że Braun nie miał właściwie konkurencji z prawej strony (Piotr Walentynowicz nie wystartował, praktycznie nieznany Marek Skiba uzyskał co prawda poparcie części środowisk bliskich PiS, ale wyrażone bardzo późno i nadzwyczaj skromnie), sprawia, że trudno tu o jednoznaczną ocenę tego wyniku. Można bowiem uznać, że bez kandydata PiS do zdobycia było więcej, być może nawet 30 proc. Z drugiej strony jednak Braun, jako kandydat dość egzotyczny, za sukces ma pełne prawo uznać każdy wynik powyżej 5 proc., a 10 wydawało się już szczytem możliwości. Pamiętajmy, że reżyser w pierwszej turze wyborów prezydenckich w 2015 r. zdobył mniej niż 1 proc. głosów. Co więcej, również obecny dziś w koalicji propolskiej Jacek Wilk uzyskał niecałe 0,5 proc. głosów, a celujący w ten sam elektorat Marian Kowalski – niewiele więcej, 0,52 proc.  Mobilizacja elektoratu opozycji Gdańskie wybory to jednak również kolejny przykład dużej mobilizacji elektoratu opozycji. Co więcej, ich wyniki już zaczynają być wykorzystywane jako zapowiedź przyszłej rozprawy z PiS, co, zważywszy na ich wyjątkowy kontekst, jest dużym i wysoce nieetycznym nadużyciem. Niemniej – taka właśnie będzie nadchodząca kampania wyborcza. Mobilizacja, którą widzieliśmy już w wyborach samorządowych, jest faktem. Prawica, czy to Zjednoczona wielką, czy małą literą, musi znaleźć sposób, by również jej elektorat bardziej masowo niż we wcześniejszych głosowaniach wziął udział w wyborach do europarlamentu.",,
W niedzielę złożono milionowy wniosek w programie „Dobry start”,W niedzielę został złożony milionowy wniosek online w ramach programu „Dobry start” – poinformowała rzecznik rządu Joanna Kopcińska.,"– Od 1 lipca br. do niedzieli za pośrednictwem internetu złożono milion wniosków o wypłatę świadczeń z programu „Dobry Start”, który ma pomoc polskim rodzinom – powiedziała rzeczniczka rządu.Kopcińska przypomniała, że w ramach programu wypłacane jest jednorazowe świadczenie w wysokości 300 zł dla każdego uczącego się dziecka bez względu na dochód w rodzinie. Wyprawkę otrzyma rodzic na każde dziecko do ukończenia 20 roku życia, a w przypadku dzieci niepełnosprawnych – do 24 roku życia. Wsparcie to – jak wskazała rzeczniczka rządu – ma otrzymać 4,6 mln uczniów.– Zgodnie z obietnicą realizujemy bardzo dobry i potrzebny program premiera Mateusza Morawieckiego, w ramach naszej polityki prorodzinnej – dodała Kopcińska.Rodzice i opiekunowie mogą od 1 lipca złożyć wniosek o świadczenie „Dobry Start” on-line przez Portal Informacyjno-Usługowy Emp@tia lub bankowość elektroniczną. Od 1 sierpnia będzie można złożyć wniosek także drogą tradycyjna, papierową.",,
"W interesie USA jest, by stosunki polsko-irańskie pozostały dobre [OPINIA]","Polska powinna zrobić wszystko, by w konferencji bliskowschodniej, która ma się odbyć w Warszawie, wziął udział również Iran. W przeciwnym razie konferencja ta nie tylko nie rozwiąże żadnych problemów Bliskiego Wschodu, ale stworzy nowe. Polska powinna też przekonać USA, że może być pomostem między Stanami Zjednoczonymi a Iranem i że może to Amerykanom przynieść znacznie więcej korzyści niż robienie z nas twarzy antyirańskiego frontu.","Irańskie błędy USAIran i USA nie są wrogami w wymiarze geopolitycznym, a konflikt między tymi dwoma krajami wynika z historycznych błędów Amerykanów. W czasach nowożytnych głównymi wrogami Iranu była Turcja, Rosja i Anglia. To te dwa ostatnie kraje rujnowały Iran w czasach dynastii Kadżarów, rządzącej w XIX w.  To Rosjanie krwawo stłumili rewolucję konstytucyjną na początku XX w., której wolnościowe, demokratyczne cele wyprzedzały nawet przekształcenia ustrojowe w Europie. A rewolucja ta była wspierana przez ówczesne szyickie duchowieństwo.  Jednym z bohaterów Iranu stał się wówczas młody Amerykanin, nauczyciel z Tebrizu, Howard Baskerville, zastrzelony przez rosyjskiego snajpera w 1909 r. To właśnie niechęć do Brytyjczyków i Rosjan skłoniła szacha Rezę Pahlawiego do prowadzenia proniemieckiej polityki w czasie II wojny światowej.  Skończyło się to wojskową interwencją ZSRR i Wielkiej Brytanii, w wyniku której szach został obalony i zastąpiony przez swojego 22-letniego syna Mohammeda Rezę, a Iran był przez kilka następnych lat okupowany był przez Sowietów i Brytyjczyków. Mosaddegh jako nacjonalista nie miał żadnych związków ani z komunistami, ani ze Związkiem Radzieckim, ale Brytyjczycy przekonali Eisenhowera do tego by CIA zorganizowało przewrót. Operacja Ajax, przeprowadzona została w sierpniu 1953 roku i Irańczycy nigdy nie zapomnieli jak USA zabiło rodzącą się demokrację i odradzającą się siłę Iranu w imię brytyjskich interesów naftowych.  A dla USA był to strzał w kolano, bo zdobyli Iran na raptem 26 lat, a od 1979 roku stali się „Wielkim Szatanem”. Stało się to zresztą w dużej mierze dzięki kolejnemu amerykańskiemu strzałowi w kolano.  Jimmy Carter szacha nie znosił, więc postanowił zorganizować kolejny przewrót, mając totalnie błędną ocenę sytuacji. Wymyślił sobie, że władzę obejmą nacjonalistyczni liberałowie, sieroty po Mosaddeghu, nie zdając sobie sprawy, że stracili oni jakiekolwiek wpływy.  Dlatego, gdy zaczęła się rewolucja, USA nie udzieliły szachowi wsparcia, a kiedy Amerykanie zobaczyli, że obok szyickich islamistów dominującą rolę na ulicach odgrywają komuniści i marksistowscy islamiści (mudżahedini ludowi), to w strachu przed wejściem Iranu w sowiecką strefę wpływów uznali, że najlepiej będzie jeśli władzę przejmie Ruhollah Chomejni, spacyfikuje marksistów, a potem „jakoś się dogadamy”. Efekty tego podejścia widać do dziś. Ten historyczny wstęp niezbędny jest do zrozumienia obecnej polityki USA w stosunku do Iranu. Jest ona bowiem oparta na tradycyjnie błędnych założeniach. Polityka przywrócenia sankcji to droga donikąd, a opieranie przyszłości Iranu na mudżahedinach ludowych to nieporozumienie. Absolutna władza rahbara Iran nie jest krajem wolnym i demokratycznym, mimo że odbywają się w nim wybory. Kluczem do zrozumienia tego jest system welajate fakih, co dosłownie oznacza „rządy mędrców”. Sprowadza się to do dwóch szczebli władzy.  Nad pierwszym, składającym się z tradycyjnych instytucji takich jak parlament, rząd, prezydent, sądy i wojsko znajduje się drugi złożony z Rady Strażników, Zgromadzenia Ekspertów oraz Najwyższego Przywódcy (rahbara). Faktyczną i absolutną władzę sprawuje rahbar, wybierany w zasadzie dożywotnio przez Zgromadzenie Ekspertów (teoretycznie może ono też go odwołać).  To jest z kolei wybierane w wyborach powszechnych, ale spośród kandydatów zatwierdzonych przez Radę Strażników, której skład w zasadzie zależy od decyzji rahbara. Kółko się zamyka. Do tego wyższego szczebla można też zaliczyć Pasdaran (zwany tez Sepah), czyli Korpus Strażników Rewolucji, formację wojskową podległą bezpośrednio rahbarowi i tylko przed nim odpowiedzialną. Połączenie władzy religijnej ze świecką odbiło się czkawką tej pierwszej, gdyż Irańczycy zaczęli obarczać ją odpowiedzialnością za błędy tej drugiej. Dzieje się tak mimo, że czołowi irańscy politycy nie zawsze mogą liczyć na bezkarność.  Najboleśniej przekonała się o tym ekipa Mahmuda Ahmedineżada, prezydenta w latach 2005 – 2013. Dwóch jego wiceprezydentów siedzi obecnie w więzieniu – Mohammad Reza Rahimi odsiaduje wyrok pięcioletni, a Esfandiar Rahim Maszaei został w tym roku skazany na 6,5 roku.  Tymczasem nie wszyscy ajatollahowie uczestniczą we władzy, a niektórzy są przeciwni obecnemu systemowi politycznemu, uważając, że należy oddzielić władzę religijną od świeckiej i zdemokratyzować Iran. Iran jest bowiem dziś najbardziej zateizowanym krajem w świecie muzułmańskim.  Ale to nie tworzy bynajmniej potencjału rewolucyjnego, bo nikt nie sprawdza list obecności na piątkowych modłach i choć władze starają się utrzymywać surowe reguły obyczajowe, to większość Irańczyków znalazła sobie modus vivendi. I nikt nie będzie umierał za to, żeby kobiety mogły chodzić bez chust, a mężczyźni w krótkich spodenkach. Nikt też nie będzie umierał za legalizację alkoholu, który i tak można kupić w Iranie bez większego wysiłku. W Iranie nie ma też rozbudowanego systemu inwigilacji, takiego jak np. w byłej NRD, bo władza nie jest bynajmniej zainteresowana ściganiem tych, którzy na nią psioczą, o ile nie przekłada się to na polityczną aktywność, mogącą zagrozić ustrojowi islamskiej republiki. Różne oblicza opozycji antysystemowej Irańska opozycja oczywiście istnieje, ale jest bardzo mocno podzielona i składa się z opozycji wewnątrzsystemowej i pozasystemowej. Na tę drugą składają się komuniści i inne grupy lewicowe (które prawdopodobnie mają największe wpływy w Iranie ze wszystkich grup antysystemowych), rojaliści i inne tego typu marginalne grupki totalnie oderwane od realiów współczesnego Iranu, separatyści (kurdyjscy, beludżyjscy czy chuzestańscy) i mudżahedini ludowi.  Część separatystów prowadzi przy tym działalność o charakterze terrorystycznym. Trudno bowiem traktować inaczej zamach w Ahwazie we wrześniu 2018 r., w którym najmłodsza ofiara miała 4 lata. Z kolei mudżahedini ludowi, którzy starają się prezentować jako główna siła opozycyjna, a wielu wpływowych amerykańskich polityków i analityków zdaje się to kupować, mają niezwykle podejrzaną przeszłość i zszarganą w Iranie reputację.  Grupa ta, oficjalnie nosząca nazwę Organizacja Ludowych Mudżahedinów Iranu lub Narodowej Rady Irańskiego Ruchu Oporu, jeszcze do 2012 roku znajdowała się na amerykańskiej liście organizacji terrorystycznych, a w czasie wojny iracko-irańskiej brała udział w walkach po stronie Saddama Husajna. W samym Iranie nie ma żadnego silnego ruchu opozycji antysystemowej, co znalazło swój wyraz w słabości protestów, które wybuchły pod koniec 2017 r. Elity islamskiej republiki na czele protestów Od czasu powstania Islamskiej Republiki Iranu w kraju tym dochodziło do wielu protestów, ale najbardziej masowy i zorganizowany charakter miały dwa wystąpienia i w obu wypadkach emigracyjna opozycja odegrała niewielką rolę.  W 1997 roku prezydentem Iranu został Muhammad Chatami, który zaczął robić irańską wersję pieriestrojki i ostrożnie otwierać Iran na współpracę z Zachodem. Mając ogromne poparcie wśród irańskich studentów stał się ich nadzieją na zmianę.  W lipcu 1999 roku na irańskich uczelniach wybuchła rewolucja, Chatami jej nie poparł i protesty zostały bezwzględnie spacyfikowane. Drugie masowe protesty wybuchły w 2009 roku, po wyborach prezydenckich, które zdaniem oponentów ówczesnego prezydenta Mahmuda Ahmedineżada zostały sfałszowane tak, by mógł on pozostać na drugą kadencję.  Znane jako „zielona rewolucja” miały one nawet bardziej masowy charakter niż te sprzed dekady. Tyle, że w tym wypadku jeszcze wyraźniejsze było przywództwo opozycji wewnątrzsystemowej. Główny kontrkandydat Ahmedineżada Mir-Hosejn Musawi, który zdaniem protestujących wygrał wybory, był jednym z najbliższych współpracowników pierwszego rahbara Ruhollaha Chomeiniego i premierem przez całe lata 80-te. Musawiego, mniej lub bardziej otwarcie, popierało szereg kluczowych postaci irańskich elit władzy, w tym byli prezydenci Chatami i Rafsandżani, rodzina Chomeiniego i wielu ajatollahów, w tym niegdyś prawa ręka Chomeiniego Hosejn-Ali Montazeri.  Te doświadczenia powinny uzmysłowić USA, że jeśli dojdzie do zmiany w Iranie, to nie przyjdzie ona z zewnątrz, ale nastąpi wewnątrz systemu. Inne doświadczenia, te z Iraku za Saddama, powinny natomiast nauczyć Amerykanów sceptycyzmu w sprawczą moc sankcji gospodarczych.  Zresztą już dziś widać, że straci na nich przede wszystkim Europa (w tym Polska), bo w lukę stworzoną przez wycofujące się firmy europejskie wchodzą Chińczycy. Wielkim beneficjentem izolacji Iranu jest też Rosja, która nie chce, by kraj ten miał alternatywę w swoich relacjach zagranicznych i stanowił alternatywę dla rosyjskich dostaw ropy i gazu do Europy.  Z handlu z Iranem nie zrezygnuje też Turcja czy Irak, do którego szef irańskiej dyplomacji Mohammad Dżawad Zarif udał się z aż pięciodniową wizytą zaraz po ogłoszeniu planu bliskowschodniej konferencji w Warszawie. Na sankcjach skorzysta też Pasdaran będący nie tylko potęgą militarną ale również gospodarczą.  Polska pomostem między Iranem a USA Wbrew retoryce irańskich władz większość Irańczyków nie pała nienawiścią do USA, ale też z całą pewnością nie pokocha Amerykanów za sankcje. Zwłaszcza, że celem sankcji jest uderzenie w rosnącą regionalną potęgę Iranu. Nie Islamskiej Republiki Iranu, ale po prostu Iranu. A Irańczycy to dumny naród z dużą skłonnością do nacjonalizmu. Obecna polityka USA wobec Iranu jest oparta na interesach dwóch kluczowych sojuszników USA w regionie tj. Arabii Saudyjskiej i Izraela. Trudno spodziewać się, by Saudowie, u których panuje absolutyzm i najbardziej niebezpieczna forma islamu – wahabizm, marzyli o demokracji w Iranie. A zwykli Irańczycy nie marzą wcale o tym, by ich kraj został upokorzony, nie mówiąc już o ewentualnym ataku militarnym.  Póki żyje obecny 80-letni rahbar Ali Chamenei w Iranie nie dojdzie do żadnego przełomu ustrojowego. Trudno powiedzieć natomiast co stanie się po jego śmierci, gdyż rahbara wybierano dotychczas tylko raz – w 1989 r.  Istnieje przy tym duże prawdopodobieństwo, że Iran skręci mocniej w kierunku nacjonalistycznym, a mniej religijnym, co niekoniecznie wiązać się będzie z demokratyzacją. Iran jest przy tym coraz bardziej rosnącą potęgą, a jego położenie determinuje jego kluczową rolę w procesach zachodzących zarówno na Bliskim Wschodzie jak i w Azji Środkowej, w tym w Afganistanie.  W interesie USA jest stopniowa normalizacja stosunków z Iranem, a nie liczenie na rewolucję czy planowanie inwazji. Polska jako jeden z najbliższych sojuszników Stanów Zjednoczonych, a zarazem kraj który dotąd miał bardzo dobre relacje z Iranem, może odegrać kluczową rolę w takim procesie, co przyniosłoby korzyść zarówno USA, Iranowi jak i Polsce.  Warszawska konferencja mogłaby być pierwszym krokiem w tym kierunku. Jeśli stanie się jednak antyirańskim szczytem, na co póki co wszystko jednak wskazuje, to nie przyniesie to nam żadnych korzyści. Amerykanom zresztą też nie. Za jakiś czas USA być może to zrozumieją, ale jeśli my staniemy się teraz twarzą antyirańskiego frontu, to nasza rola będzie już skończona.",,
Schetyna odwołuje posiedzenie klubu parlamentarnego KO. „Władze boją się krytyki”,"Planowane na czwartek posiedzenie klubu parlamentarnego POKO zostało przełożone – podaje wp.pl. Politycy przyznają, że decyzja ta wywołała duże poruszenie w partii. „Władze po prostu boją się krytyki” – powiedział jeden z posłów.","– Początek z cyklu spotkań. Jesteśmy umówieni całym klubem z liderami innych stronnictw, innych partii politycznych, którzy będą tworzyć zespół senatorów opozycji. To musi być kalendarz spotkań, ustaleń. To wymaga czasu. Duży klub parlamentarny Koalicji Obywatelskiej w czwartek po południu – posłów i senatorów. Takie spotkanie przygotowujemy – mówił kilka dni temu w rozmowie z dziennikarzami Grzegorz Schetyna.Wirtualna Polska ustaliła jednak, że do posiedzenia klubu nie dojdzie. „Potwierdzają nam to wiceszefowie Platformy” – czytamy.Jeden z polityków PO powiedział w rozmowie z wp.pl, że taka decyzja wywołała duże poruszenie w partii. Podkreślił, że część „polityków jest oburzona”.„Władze po prostu boją się krytyki” – dodał.",,
Rzecznik Episkopatu o pedofilii w Kościele: nigdy więcej,"– Rzeczywiście w przeszłości były takie przypadki, które nie powinny mieć miejsca. Księża przeprosili za to na Jasnej Górze. Teraz stajemy ramię w ramię z rodzicami i dziećmi, i mówimy tym sprawcom: w przeszłości wam się udało, teraz wam się nie uda – tak ks. Paweł Rytel-Adrianik, rzecznik Konferencji Episkopatu Polski, mówił w programie „O co chodzi” o walce z pedofilią w Kościele. – Przepraszamy i Pana Boga, i te ofiary. Księża biskupi są zdecydowani i mówią jednym głosem: nigdy więcej – dodał duchowny.","Konferencja Episkopatu Polski przekonuje, że nie ma tolerancji dla przypadków pedofilii wśród księży. Rzecznik KEP ks. Paweł Rytel-Adrianik zapewnił, że Kościół katolicki oprowadzi zdecydowaną walkę z tym zagrożeniem. – W Kościele nie ma miejsca dla osób, które krzywdzą dzieci. Ludzie muszą o tym wiedzieć. W przeszłości były przypadki, które nie powinny mieć miejsca. Księża przeprosili za to na Jasnej Górze. Teraz stajemy ramię w ramię z rodzicami i dziećmi, i mówimy tym sprawcom: w przeszłości wam się udało, teraz wam się nie uda – mówił duchowny.Rzecznik KEP podkreślił, że w sprawie pedofilii Kościół chce być transparentny. Jak mówił, wytyczne komisji są „kodeksem” dla polskich księży.",,
Prezydent: Wyniki i osiągnięcia paraolimpijczyków budzą podziw,– Dewizą sportowców niepełnosprawnych jest „niemożliwe nie istnieje” – powiedział prezydent Andrzej Duda podczas gali finałowej I Plebiscytu Polskiego Komitetu Paraolimpijskiego na Sportowca Roku 2019. Głównym laureatem inauguracyjnej edycji został pływak Jacek Czech.,"Prezydent podziękował paraolimpijczykom za sukcesy i rozsławianie Polski na całym świecie oraz budowanie jej dobrego imienia.– Polski sport zyskuje na znaczeniu dzięki państwu. To jest ogromnie ważne, by ten sport był rozwijany – zaznaczył.Duda przywołał scenę z filmu „Matrix”. Główny bohater spotyka wówczas chłopca, który bez dotykania łyżeczki z łatwością sprawia, że wygina się ona na różne strony. Słynny Neo nie jest w stanie tego zrobić.– Chłopiec wtedy mówi mu „łyżka nie istnieje”. „Niemożliwe nie istnieje” to dewiza niepełnosprawnych, którzy zajęli się sportem. Oni także udowadniają, że niepełnosprawność nie istnieje – nadmienił. Jak dodał, podziw budzą wyniki i osiągnięcia paraolimpijczyków.– Są one nieraz nie do osiągnięcia dla wielu pełnosprawnych sportowców, nie wspominając o ludziach, którzy z profesjonalnym sportem nie mają do czynienia – zwrócił uwagę. Odznaczenia państwowe Prezydent wręczył podczas uroczystości odznaczenia państwowe. Złote Krzyże Zasługi odebrali: drużynowa mistrzyni paraolimpijska z Rio de Janeiro w tenisie stołowym Karolina Pęk, jej trener Xu Kai, szkoleniowiec lekkoatletki Karoliny Kucharczyk –  Bogusław Jusiak, animator sportu osób z niepełnosprawnościami Adam Jurasz oraz lekarz opiekujący się paraolimpijczykami Adrian Błasiak. Srebrne Krzyże Zasługi otrzymali zaś: wicemistrz paraolimpijski z Rio de Janeiro w tenisie stołowym Rafał Czuper oraz trener lekkoatlety Daniela Peka Leszek Zblewski.Zwycięzców plebiscytu w poszczególnych kategoriach wyłoniono na podstawie głosów oddawanych wcześniej przez internautów. Otrzymali oni statuetki im. Ludwiga Guttmanna, twórcy ruchu paraolimpijskiego.Czech, główny laureat, zdobył w tym roku srebrny medal mistrzostw świata, który wywalczył na 50 m stylem grzbietowym. – Gdy dzieci pytają, ile mam medali, odpowiadam, że worek. Na pytanie, ile on waży, mówię, że 15 lat ciężkiej pracy. Ta statuetka, którą dziś otrzymałem, też tyle waży – podsumował pływak.Wśród trenerów wyróżniono głównego szkoleniowca kadry Polski niepełnosprawnych w tenisie stołowym Andrzeja Ochala, Wydarzeniem Roku okazało się World Para Athletics Grand Prix w Bydgoszczy, a Organizacją Roku fundacja Złotowianka. Nowa minister sportu W uroczystości w Centrum Olimpijskim w Warszawie wzięła udział m.in. powołana w czwartek przez prezydenta RP na stanowisko ministra sportu Danuta Dmowska-Andrzejuk.– Obserwowałam szermierzy na wózkach, sama próbowałam sił w tym sporcie i widziałam, ile wysiłku to kosztowało. Według mnie wszyscy państwo jesteście wygranymi. Dajecie przykład ludziom, którzy mają problem, by wyjść i otworzyć się – zaznaczyła była szpadzistka.Wręczyła ona odznaczenia ministerialne za zasługi dla sportu. Złotą odznakę otrzymali dwaj działacze – Ryszard Rodzik i Tadeusz Nowicki. Ten drugi zasłynął także jako trener i twórca polskiej szermierki na wózkach. Srebrna odznaka trafiła do wiceprezesa PKPar. Eugeniusza Grabowskiego, a brązowe do Ochala oraz działaczy Roberta Kamińskiego i Henryk Pięty.Na gali obecny był także poprzednik Dmowskiej-Andrzejuk – Witold Bańka, który 1 stycznia obejmie urząd przewodniczącego Światowej Agencji Antydopingowej (WADA).Medale 100-lecia Polskiego Komitetu Olimpijskiego z rąk prezesa Andrzeja Kraśnickiego odebrali: Rodzik, Nowicki, Pięta, łuczniczka Małgorzata Olejnik, pływak Arkadiusz Pawłowski, lekkoatleta Mirosław Pych oraz działacze: Jerzy Jankowski, Danuta Tarnawska i Romuald Schmidt. Prezes PKPar. Łukasz Szeliga otrzymał z kolei medal za zasługi dla Polskiego Ruchu Olimpijskiego.",,
Nasi skoczkowie poza podium na mamucie w Planicy,Reprezentacja Polski zajęła czwarte miejsce w drużynowym konkursie Pucharu Świata w lotach narciarskich na mamuciej skoczni w słoweńskiej Planicy. Zwyciężyła Norwegia przed Niemcami i Słowenią.,"Celem polskich skoczków było zbliżenie się do Niemców w Pucharze Narodów. Przed konkursem strata wynosiła 110 punktów, ale po jego zakończeniu wzrosła do 210. – Cóż zabrakło, ale... po ciężkiej walce – podsumował Stoch. Ostateczną kolejność poznamy po niedzielnych zawodach indywidualnych (godz. 9.35; TVP1).Zdobywca Pucharu Świata osiągnął w pierwszej serii aż 248,5 metra! To był dziesiąty najdłuższy ustany skok w historii. Polak stracił nieco na notach, ale na półmetku jego zespół zajmował drugie miejsce. Zgodnie z przewidywaniami poza zasięgiem byli Norwegowie, którzy ostatecznie zwyciężyli z przewagą 137,3 punktu. Polacy musieli do końca walczyć o podium. W drugiej serii nieco słabiej zaprezentowali się Żyła (207 m) i Kubacki (211 m). Błysnął (i to dwukrotnie) Hula (231 m i 229 m). Przed drugą próbą Stocha strata do drugich Słoweńców wynosiła 29 ""oczek"", a do trzecich Niemców 18,5. Lider biało-czerwonych skoczył 244,5 metra, ale odpowiedzi rywali okazały się wystarczające.",,
Morawiecki: W rdzeniu naszego planu jest przyciąganie inwestorów z całego świata,"W rdzeniu naszego planu na rzecz odpowiedzialnego rozwoju jest przyciąganie inwestorów z całego świata; to tworzy miejsca pracy i wypycha w górę wynagrodzenia – powiedział w Bydgoszczy na konwencji Prawa i Sprawiedliwości premier Mateusz Morawiecki. Zdaniem szefa rządu, po czterech latach rządów PiS, każdy Polak powinien zadać sobie pytanie: czy teraz żyje się lepiej, czy żyło się lepiej cztery, pięć lat temu. – Teraz jest dobry czas dla Polski, ale na to pytanie muszą odpowiedzieć sobie wszyscy rodacy – dodał.","– Młodzież, która w okresie 2012-2013 musiała biedzić się ze znalezieniem pracy, bo bezrobocie sięgało 25 proc. wśród młodych ludzi. Dzisiaj jest to około 10 proc. i cały czas spada, bo przyciągamy wszystkich inwestorów z całego świata. To jest część planu na rzecz odpowiedzialnego rozwoju, żeby ściągać inwestorów, bo to tworzy miejsca pracy i wypycha w górę wynagrodzenia, też dla młodych ludzi – to jest w rdzeniu naszego planu – podkreślił Morawiecki.Premier wskazał również, że seniorzy powinni zadać pytanie, kiedy była „emerytura plus”, kiedy leki były za darmo.Z kolei pracownicy – jak mówił Morawiecki – powinni odpowiedzieć sobie na pytanie, kiedy było łatwiej znaleźć pracę, kiedy bezrobocie było niższe. Dodał przy tym, że obecnie bezrobocie w Polsce wynosi 5,2-5,3 proc., a według Eurostatu – 3,5 proc. – Osiągnęliśmy poziom praktycznie prawie pełnego zatrudnienia – dodał.– To są fundamentalne pytania, bardzo konkretne i mierzalne, nie wyłącznie emocjonalne. Bo pułapka, w jaką chcą wciągnąć nas przeciwnicy polityczni to pułapka spirali negatywnych emocji. Nie dajmy się wciągnąć, drodzy rodacy, w tę pułapkę, tylko postarajmy się obiektywnie zmierzyć, określić i odpowiedzieć sobie na te fundamentalne pytania – oświadczył Morawiecki.Premier wskazał też, że kierowany przez niego rząd – zgodnie ze swoimi ambicjami – zmierza w kierunku zrównoważonego budżetu, ale musi jednocześnie „mieć tę równowagę między skutecznością finansów publicznych i polityką solidarnościową”. Dodał, że polityka solidarnościowa to taka, która „włącza całe społeczeństwo do udziału w gospodarczym torcie - nie dzieli społeczeństwa na wybranych, na antyrozwojowe grupy interesu i pozostałą część, tę słabszą, która nie potrafiła się upomnieć o swoje”.",,
Bodnar: Pawłowicz i Piotrowicz nie mają prawa zostać sędziami TK,"Nie można pozwalać na głosowanie kandydatur, które nie spełniają wymogów ustawowych – powiedział Rzecznik Praw Obywatelskich Adam Bodnar, odnosząc się do kandydatur Krystyny Pawłowicz i Stanisława Piotrowicza na sędziów Trybunału Konstytucyjnego.","Bodnar zwrócił uwagę w TVN24, że osoby, które – tak jak Pawłowicz i Piotrowicz – ukończyły 67. rok życia, nie mają prawa zostać sędziami TK, ponieważ „wiek sędziów, który został określony przepisami powszechnie obowiązującymi, to 65 lat”.Dopytywany, czy jeśli Pawłowicz i Piotrowicz zostaną wybrani sędziami TK to jego zdaniem ten wybór będzie bezprawny, Rzecznik Praw Obywatelskich potwierdził. – Nie można pozwalać na głosowanie kandydatur, które nie spełniają wymogów ustawowych. W tym przypadku mamy jawne złamanie przepisu ustawowego. Są opinie prof. Chmaja i prof. Matczaka na ten temat. To musi być wzięte pod uwagę. Pytanie też, co zrobi z tym prezydent – powiedział.Na uwagę prowadzącego, że bezprawny wybór sędziów TK sprawia, że wyroki trybunału podejmowane z ich udziałem są również bezprawne, Bodnar przypomniał, że „do tej pory mieliśmy już wyroki wydawane przez osoby nieuprawnione do orzekania, tzw. sędziów dublerów”. – Cóż z tego, jeżeli one później są publikowane i trafiają w obieg prawny. Niestety, jeżeli chodzi o TK, już od dłuższego czasu jesteśmy w stanie totalnego rozedrgania prawnego, chaosu i niestabilności. Czasami zastanawiam się czy to nie jest instytucja, która jest traktowana na zasadzie: tu mamy swoją prywatną własność, która zapewnia dobre wynagrodzenia oraz dobry, przyzwoity stan spoczynku, a nie ma tak naprawdę znaczenia, co ona robi. Byle tylko czasami pomagała, a przede wszystkim na co dzień nie przeszkadzała – zwrócił uwagę.RPO zapowiedział, że jeśli Pawłowicz i Piotrowicz zostaną sędziami TK, będzie składał wnioski, by nie orzekali w sprawach, które będzie tam kierował.",,
Chiny: Udana próba lądownika przed planowaną misją na Marsa,"Powodzeniem zakończyła się próba lądownika przed planowaną na przyszły rok bezzałogową misją eksploracyjną na Marsa. Jak informują chińskie media,  testy przeprowadzono w prowincji Hebei na północy kraju.","Chiny planują wysłanie sondy na Marsa w 2020 r., a jednym z największych wyzwań jest zapewnienie bezpiecznego lądowania na powierzchni Czerwonej Planety – podała oficjalna agencja prasowa Xinhua. Czwartkowy test sprawdził zdolność lądownika do zawisu, unikania przeszkód i opadania. W czasie próby w powiecie Huailai na północny zachód od Pekinu symulowano marsjańską grawitację, która jest prawie trzykrotnie słabsza od ziemskiej - przekazała Xinhua, powołując się na Chińską Narodową Agencję Kosmiczną (CNSA). Sondę ma wynieść na Marsa opracowana przez Chiny potężna rakieta Długi Marsz 5 (Chang Zheng 5). Taka sama rakieta ma w 2019 lub 2020 r. przenieść na Księżyc sondę Chang'e 5, by pobrać z jego powierzchni próbki. W styczniu chińska sonda Chang'e 4 z powodzeniem wylądowała na niewidocznej z Ziemi półkuli Księżyca. Było to pierwsze w historii lądowanie pojazdu wysłanego z Ziemi na tej stosunkowo słabo poznanej stronie jej naturalnego satelity i uznane zostało za duży sukces chińskiego programu kosmicznego. ChRL w 2003 r. stała się trzecim państwem, po USA i ZSRR, które wysłało człowieka w kosmos swoją własną rakietą. Od tamtej pory Chiny starają się dogonić Stany Zjednoczone i Rosję w wyścigu kosmicznym, by do 2030 r. stać się mocarstwem w tej dziedzinie.",,
Akt oskarżenia ws. fikcyjnego wynajmu apartamentów. Oskarżony prowadził wirtualne biuro,"Prokuratura w Jeleniej Górze skierowała do tamtejszego sądu akt oskarżenia przeciwko mężczyźnie, który oferował fikcyjny wynajem apartamentów. Zdaniem śledczych mężczyzna oszukał ponad 300 osób i wyłudził ok. 250 tys. zł.","Marcin W. w październiku 2016 roku założył spółkę, która zarejestrowana została w tzw. wirtualnym biurze we Wrocławiu, jak poinformował rzecznik Prokuratury Okręgowej w Jeleniej Górze prok. Tomasz Czułowski. Oskarżony miał za pośrednictwem internetu oferować wynajem apartamentów w atrakcyjnych miejscowościach nadmorskich.  – Klienci zainteresowani ofertą wpłacali na jeden z podanych przez oskarżonego rachunków bankowych kwoty od kilkuset do ponad dwóch tysięcy złotych. Proceder trwał od lutego do czerwca 2017 roku. Spółka nie dysponowała żadnymi apartamentami, a oferty wynajmu były fikcyjne – powiedział prokurator.   Zdaniem śledczych, w ten sposób mężczyzna oszukał łącznie ponad 300 osób na kwotę przekraczającą 235 tys. zł. Prokuratura ustaliła, że w sierpniu 2017 roku Marcin W. założył kolejną spółkę. Tym razem jej prezesem został Lech S. – drugi z oskarżonych.    – Sposób działania spółki był podobny. Oferowano wynajem apartamentów w Zakopanem, którymi spółka oczywiście nie dysponowała. We wrześniu 2017 roku oszukano w ten sposób 10 osób, które wpłaciły zaliczki na łączną kwotę przekraczającą 11 tys. zł – dodał rzecznik. Marcin W. został zatrzymany we wrześniu 2017 roku na polecenie jeleniogórskiej prokuratury. Później zatrzymano też Lecha S. Prok. Czułowski podał, że W. usłyszał zarzuty łącznie 15 przestępstw na szkodę ponad 300 pokrzywdzonych. Mężczyzna nie przyznał się do ich popełnienia.   Z kolei Lechowi S. prokuratura zarzuciła popełnienie wspólnie i w porozumieniu z Marcinem W. oszustwa na szkodę 10 osób. Drugi oskarżony przyznał się do przestępstwa.   Na wniosek prokuratury W. był tymczasowo aresztowany przez blisko 4 miesiące od jego zatrzymania. W styczniu 2018 roku areszt zamieniono na poręczenie majątkowe i dozór policji. Wobec Lecha S. zastosowano dozór policji oraz zakaz opuszczania kraju.     To kolejne postępowanie przeciwko W. jakie toczy się przed sądem. W grudniu 2018 roku Prokuratura Okręgowa w Jeleniej Górze skierowała przeciwko niemu akt oskarżenia, w którym zarzucono mu popełnienie w latach 2013-2014 oszustw internetowych i innych przestępstw na szkodę ponad 1750 osób.   Zarzucone W. przestępstwa zagrożone są karą pozbawienia wolności do 15 lat. Lechowi S. grozi z kolei kara do 12 lat więzienia.",,
Kreml po raz pierwszy przyznaje: Rosjanie służą w Donbasie,"Po raz pierwszy po wywołaniu wojny na wschodzie Ukrainy Kreml przyznał, że Rosjanie są w Donbasie. Rzecznik prezydenta Władimira Putina Dmitrij Pieskow oświadczył, że „nie zamierza tego faktu komentować”.","Pieskow skomentował w ten sposób informację o objęciu przez rosyjskiego pisarza Zachara Priliepina funkcji zastępcy dowódcy batalionu służb specjalnych w samozwańczej Donieckiej Republice Ludowej.O tym, że objął dowodzenie milicyjnym batalionem w separatystycznej republice poinformował w wywiadzie dla „Komsomolskiej Prawdy” sam zainteresowany. 42-letni Priliepin w ostatnich latach uznawany był za jednego z najpoczytniejszych rosyjskich pisarzy. Uczestnik wojen w Czeczenii, w 2010 roku związał się z antyputinowską opozycją, ale już w 2014 roku poparł rosyjską aneksję Krymu. Włączył się także aktywnie w działalność donieckich separatystów.Kreml nie chce komentować informacji o objęciu przez Priliepina dowództwa jednego z separatystycznych batalionów. – Odnotowujemy ten fakt, ale go nie komentujemy – oświadczył Pieskow. Dodał, że „rzeczywiście są obywatele Rosji, tak jak i innych państw, którzy z różnych powodów jadą do nieuznawanych republik”.Ukraina, a także przedstawiciele NATO, Unii Europejskiej i Stanów Zjednoczonych od początku wojny w Donbasie alarmują, że Moskwa wysyła tam swoich żołnierzy i sprzęt wojskowy. Władze Rosji odrzucają te oskarżenia twierdząc, że jeśli Rosjanie są w separatystycznych regionach to z własnej woli i za własne pieniądze. Zmuszanie do wyjazduW latach 2014 i 2015 głośno było w Rosji o zmuszaniu żołnierzy kontraktowych do wyjazdu na Ukrainę. Mieli oni pod pretekstem udziału w ćwiczeniach przekraczać granicę z separatystycznymi regionami. Ponieważ oficjalnie rosyjska armia nie przyznawała się do takich działań żołnierzy wysyłano na urlopy.Według szacunków różnych, rosyjskich organizacji broniących praw człowieka, w tym petersburskiego związku „Żołnierskie Matki”, w walkach na Ukrainie zginęło kilkuset Rosjan.W poniedziałek prezydent Ukrainy Petro Poroszenko oświadczył natomiast, że jego kraj oraz Mołdawia „odzyskają swą integralność terytorialną”.",,
"Silny wiatr dotarł do Polski. Dwie osoby nie żyją, 840 tys. odbiorców bez prądu","Dwie osoby nie żyją, a 39 - w tym ośmiu strażaków – zostało poszkodowanych w czwartek w związku z opadami deszczu i silnym wiatrem, które przechodzą nad Polską. Prądu nie ma około 840 tys. odbiorców. Strażacy usuwający skutki wichur interweniowali już 9,9 tys. razy – poinformował TVP Info w piątek rano st. bryg. Paweł Frątczak, rzecznik prasowy komendanta głównego PSP. Zablokowane są niektóre linie kolejowe. Rządowe Centrum Bezpieczeństwa apeluje o ostrożność. Premier Beata Szydło jest w kontakcie z służbami. Szef MSWiA Mariusz Błaszczak odbył wideokonferencję z wojewodami ws. sytuacji po przejściu wichur.","Według najnowszych danych Rządowego Centrum Bezpieczeństwa najgorsza sytuacja jest w województwie lubuskim, gdzie zasilanie nie dociera do 270 tys. gospodarstw. Prądu nie ma też wielu odbiorców w województwach dolnośląskim - 116 tysięcy, wielkopolskim - 100 tysięcy, łódzkim i śląskim - po 90 tysięcy - i małopolskim - 80 tysięcy. Mniejsza liczba odciętych od sieci gospodarstw jest w województwach podkarpackim, zachodniopomorskim i opolskim.Jak powiedział PAP Frątczak, najwięcej pracy strażacy mają w zachodnich województwach: lubuskim (900 interwencji), dolnośląskim (640), zachodniopomorskim (230) i wielkopolskim (180).Awarie i problemy w dostawie energii elektrycznej występują w ponad 3,8 tys. miejscowościach – poinformowała rzeczniczka prasowa Enei Operator Danuta TabakaSą poszkodowani Podczas wichur rannych zostało 12 osób, w tym 3 strażaków.  – Na jadący samochód przewróciło się drzewo, w innym przypadku konar uderzył w przechodnia - wyliczał rzecznik PSP. Instytut Meteorologii i Gospodarki Wodnej wydał  ostrzeżenia II stopnia dotyczące silnego wiatru, który w porywach może osiągać do 130 km/h. Ostrzeżenia dotyczą aż 12 województw: mazowieckiego, lubelskiego, świętokrzyskiego, zachodniopomorskiego, małopolskiego, lubuskiego, wielkopolskiego, śląskiego, lubelskiego, dolnośląskiego, łódzkiego i opolskiego.Ostrzeżenia I stopnia, które oznaczają możliwośc wystąpienia silnego wiatru w porywach do 90 km/h, Instytut wydał dla województw kujawsko-pomorskiego i zachodniopomorskiego.                                                    Zwalone drzewo w Poznaniu (fot. PAP/Jakub Kaczmarczyk) Oficer dyżurny lubuskiej Straży Pożarnej mł. bryg. Tomasz Lewandowski poinformował PAP, że do godz. 22 straż pożarna przyjęła blisko 1,1 tys. zgłoszeń dotyczących usuwania skutków silnych wiatrów i opadów deszczu. Dodał, że powalone drzewa są na bieżąco usuwane z ciągów komunikacyjnych.Silny wiatr powalał drzewa, łamał konary i zrywał dachy. W Wężyskach w pow. Krośnieńskim przewrócił ścianę szczytowa w domku jednorodzinnym raniąc kobietę. W Kostrzynie nad Odrą drzewo spadło na samochód operacyjny PSP, na szczęście obyło się bez poszkodowanych.Prosto na samochód Rzeczniczka policji w Zielonej Górze Małgorzata Stanisławska poinformowała PAP, że na jednej z ulic w tym mieście na samochód nauki jazdy spadło drzewo. Dwie ranne osoby z tego pojazdu zostały zabrane do szpitala.Orkan uszkodził wiele linii energetycznych i innych urządzeń służących do dystrybucji prądu. Wg stanu na godz. 20 w wyniku wichury w woj. lubuskim uszkodzone zostały 323 linie średniego napięcia, a awarii uległo ponad 5,3 tys. stacji średniego napięcia. Energii elektrycznej było pozbawionych ponad 270 tys. odbiorców.Według rzeczniczki obszaru dystrybucji spółki Enea Danuty Tabaki najtrudniejsza sytuacja jest w centralnej i południowej części woj. lubuskiego. Przerwy w dostawach energii elektrycznej dotyczą m.in. Zielonej Góry, Nowej Soli, Świebodzina czy Krosna Odrzańskiego. Służby Enei zajmują się usuwaniem skutków wichury by wznowić dostawy prądu.Mateusz Sławek z Zespołu Prasowego KWP w Gorzowie Wlkp. poinformował, że w województwie wiele dróg zostało zablokowanych przez powalone drzewa, które systematycznie są usuwane przez strażaków, a policjanci kierują podróżujących na objazdy.Połamane drzewa – Pełne ręce roboty mają służby ratunkowe. Strażacy zmagają się z połamanymi drzewami, natomiast policjanci w wielu miejscach kierują ruchem i pomagają kierowcom. Kilka szpitali pozostało bez prądu lecz pomocy udzielają już im mundurowi – powiedział Sławek. Dodał, że policja apeluje do mieszkańców, aby w miarę możliwości pozostawać w domach, a do kierowców o zachowanie ostrożności na drogach i nie utrudnianie dojazdu i pracy służbom. Rzecznik PKP PLK poinformował, że silny wiatr powalił drzewa na tory i sieć kolejową. Utrudnienia w komunikacji występują na terenie Dolnego Śląska, Wielkopolski i województwa lubuskiego.Komunikacja zastępcza Zespoły techniczne usuwają powalone drzewa na trasie Oleśnica - Ostrów Wielkopolski, Wrocław - Poznań, Wrocław - Wałbrzych, Wrocław - Zielona Góra, Poznań - Ostrów Wielkopolski, Poznań - Rzepin, Zbąszynek- Zielona Góra. Prowadzane jest wzajemne honorowanie biletów przez przewoźników. Przewoźnicy organizują komunikację zastępczą - dodał Siemieniec.Ze względu na trudne warunki atmosferyczne PKP Polskie Linie Kolejowe S.A. powołały specjalny zespół zarządzania z udziałem przewoźników.– Sytuacja nie jest może tragiczna, ale jest źle. Stanęło 10 pociągów – powiedziała TVP Info Agnieszka Serbeńska, rzecznik prasowy PKP Intercity. W składach utknęło 1,4 tys. podróżnych. Dolny ŚląskPonad 770 interwencji wykonali strażacy na Dolnym Śląsku z powodu silnego wiatru, który w czwartek wiał z siłą ponad 115 km na sekundę. Skutkiem jego porywów są zablokowane niektóre linie kolejowe. Służby wojewody dolnośląskiego informują także o blokadzie dróg.Zablokowana jest m.in. DK3 w okolicach Nowej Wsi Leg. i DK35 w okolicach Świdnicy. Straż pożarna interweniowała 770 razy. – W Polkowicach gałąź spadła na auto, ale jedynie uszkodziła samochód i pasażerowie nie ucierpieli. Podobne zdarzenie zanotowano w Głogowie, gdzie upadające drzewo przygniotło strażaka – poinformował PAP Rzecznik komendanta wojewódzkiego Państwowej Straży Pożarnej Daniel Mucha.111 tys. gospodarstw bez prąduW Kaliszu straż pożarna interweniowała kilkadziesiąt razy. Silny dach pozrywał dachy w kilku posesjach, zostały także zniszczone dwa samochody. Jest wiele awarii prądu, tak w Kaliszu, jak i w gminach na terenie powiatu kaliskiego. Zniszczenia w Opolskiem Kilkadziesiąt tysięcy odbiorców bez prądu, zniszczony dom, kilka samochodów uszkodzonych przez spadające konary drzew – to pierwsze skutki orkanu Ksawery na terenie województwa opolskiego.Według informacji Wojewódzkiego Centrum Zarządzania Kryzysowego w Opolu z powodu wichury na terenie województwa pozbawionych prądu jest ponad 32 tys. odbiorców. Wiatr łamie konary drzew i przewraca tablice reklamowe.W Pawłowie wiatr zepchnął z drogi do rowu osobowego busa, którego kierowca odniósł obrażenia. W okolicy Bierdzan kierujący samochodem wjechał w powalone drzewo. W Lipowej zawalił się budynek mieszkalny, na który przewróciło się drzewo. Nie ma informacji o osobach poszkodowanych. W Starościnie drzewo spadło na dwa samochody osobowe. W Opolu wiatr uszkodził garaż. Strażacy w województwie przyjęli blisko trzysta zgłoszeń związanych z warunkami atmosferycznymi. Wieje też w Małopolsce 270 interwencji związanych z wichurą podjęli w Małopolsce strażacy. Wieczorem w czwartek ich liczba zaczęła rosnąć.– Najwięcej zdarzeń było w powiatach: krakowskim, tatrzańskim, wadowickim i oświęcimskim. Głównie to usuwanie połamanych gałęzi i powalonych drzew. Mieliśmy także kilka zgłoszeń dotyczących uszkodzonych dachów - powiedział PAP dyżurny Komendy Wojewódzkiej Państwowej Straży Pożarnej w Krakowie.Nie ma informacji, by w wichurach przechodzących nad regionem ktoś ucierpiał.Według danych przekazanych służbom wojewody przez Tauron bez prądu w całej Małopolsce było wieczorem ok. 28 tys. odbiorców głównie w powiatach krakowskim, wadowicki, oświęcimski, bocheńskim i myślenickim. Potężne wichury w Wielkopolsce Jedna osoba zginęła, a jedna została poszkodowana w wyniku potężnych wichur, jakie przechodzą nad Wielkopolską. Jak powiedział PAP kpt. Michał Kucierski z Komendy Miejskiej PSP w Poznaniu, „podczas trwającej wichury na kobietę przewrócił się płot. Kiedy straż pożarna przyjechała na miejsce, kobieta zdążyła się już jednak sama wydostać”. Po zdarzeniu została przewieziona do szpitala.Poszkodowana została także ponad 50-letnią kobieta w Ostrowie Wielkopolskim, na którą powaliło się drzewo. Jej stan lekarze określają jako bardzo ciężki. Ranna zmarła w nocy w szpitalu.Do poważnego zdarzenia doszło też w miejscowości Małachowo w powiecie śremskim. Tam z powodu uszkodzenia budynku mieszkalnego ewakuowano sześć osób, w tym troje dzieci.Mateusz Gościniak z Enei Operator powiedział PAP, że z powodu przechodzących nad Wielkopolską potężnych wichur, bez prądu w regionie jest ponad 240 tys. odbiorców; najwięcej awarii i problemów w dostawie energii elektrycznej odnotowano w okolicach w okolicach Leszna - tam bez prądu jest ponad 80 tys. odbiorców, oraz w powiecie wrzesińskim - ok. 50 tys. odbiorców.Problemy z dostawą energii elektrycznej mają także mieszkańcy okolic Jarocina, Kalisza, Kępna, Konina, Ostrowa Wielkopolskiego, Słupcy i Turku. Energa Operator, która obsługuje ten teren, podaje, że obecnie tylko w tym rejonie bez prądu jest ponad 105 tys. odbiorców.W wielu dzielnicach Poznania nie ma wody. Miejska spółka wodociągowa Aquanet podaje, że awarie są najprawdopodobniej spowodowane pogodą. W stolicy Wielkopolski są także problemy w ruchu tramwajowym na trasie PST. Interwencje w Świętokrzyskiem Z kolei w województwie świętokrzyskim strażacy podjęli ok. 150 interwencji. Najpoważniejsze dotyczą zerwanych dachów oraz uszkodzonych linii energetycznych.– Na pewno nie ma osób poszkodowanych - powiedział PAP dyżurny Komendy Wojewódzkiej Państwowej Straży Pożarnej w Kielcach. Dodał, że na ten moment „nie wiadomo, ile osób zostało pozbawionych prądu”. Zaznaczył, że sytuacja jest dynamiczna i wciąż spływają kolejne zgłoszenia.Przewrócony bus Do ponad 171 tys. wzrosła w Łódzkiem liczba odbiorców pozbawionych prądu. To efekt wichury, jaka przechodzi przez region - informuje Wojewódzkie Centrum Zarządzania Kryzysowego.Według dyżurnej najgorsza sytuacja z brakiem prądu jest w rejonie Bełchatowa i Sieradza, gdzie silny wiatr pozrywał wiele linii energetycznych. Z kolei w powiatach wieluńskim, sieradzkim, bełchatowskim i wieruszowskim wichura pozrywała lub uszkodziła wiele dachów, połamała drzewa i gałęzie.Jak informują drogowcy, na drodze szybkiego ruchu S8 między węzłami Sieradz Południe - Złoczew wiatr przewrócił busa. W Łódzkiem straż pożarna interweniowała już ponad 530 razy.Wskutek silnych wiatrów, które przeszły przez województwo kujawsko-pomorskie, prądu zostało pozbawionych 3861 odbiorów - poinformował rzecznik wojewody kujawsko-pomorskiego Adrian Mól. Połamanych zostało wiele drzew.Awarie energetyczne wystąpiły w zachodniej i południowej części województwa, na terenach graniczących z Wielkopolską. Dotknęły odbiorców w powiatach inowrocławskim, mogileńskim i nakielskim. Najwięcej przypadków zgłoszono w godzinach 21-23.",,
CIS: sprawa wynagrodzeń poselskich na 2020 rok nie jest przesądzona,"Kancelaria Sejmu, jako płatnik poselskich uposażeń i diet, uwzględniła proponowany przez Ministerstwo Finansów wzrost wynagrodzeń na poziomie 6 proc. w planach finansowych na przyszły rok. To projekt, a nie ostateczna decyzja. Prace nad przyszłoroczną ustawą budżetową nie zostały jeszcze zakończone – podało CIS.","„Rzeczpospolita” napisała w poniedziałek, że zarobki posłów mają pójść w górę o 631 zł. To pochodna planowanej w 2020 r. przez rząd podwyżki w budżetówce. Zakomunikowała to posłom szefowa Kancelarii Sejmu Agnieszka Kaczmarska podczas posiedzenia komisji regulaminowej, spraw poselskich i immunitetowych. Tłumaczyła, że 10 lipca trafiło do Sejmu pismo ministra finansów, mówiące o wzroście wynagrodzeń na poziomie 6 proc. „W związku z pojawiającymi się w przestrzeni medialnej informacjami na temat możliwego wzrostu wynagrodzeń (uposażeń oraz diet) parlamentarzystów w przyszłym roku, Centrum Informacyjne Sejmu wyjaśnia, że prace nad przyszłoroczną ustawą budżetową nie zostały jeszcze zakończone” – podało CIS w komunikacie. Zaznaczono, że Kancelaria Sejmu przy planowaniu wydatków na kolejne lata jest związana zarówno obowiązującymi przepisami, jak i dokumentami wpływającymi do Kancelarii m.in. od ministra finansów. „W przedmiotowej sprawie Minister Finansów wystosował 10 lipca 2019 r. pismo do szefa Kancelarii Sejmu, w którym poinformował, że »kwoty bazowe dla osób objętych mnożnikowymi systemami wynagrodzeń oraz wynagrodzenia osób objętych i nieobjętych mnożnikowymi systemami wynagrodzeń zostały zwiększone o 6 proc.« Kancelaria Sejmu, jako płatnik poselskich uposażeń i diet, była zobowiązana do uwzględnienia powyższych informacji w planach finansowych na przyszły rok” – podkreślono. „Warto przypomnieć, że budżet Kancelarii Sejmu jest częścią budżetu państwa, a zgodnie z art. 221 Konstytucji inicjatywa ustawodawcza w zakresie ustawy budżetowej przysługuje wyłącznie Radzie Ministrów. Oznacza to, że do momentu uchwalenia ustawy budżetowej wszystkie informacje na ten temat powinny być określane jako projekt, a nie ostateczna decyzja” – przekazało CIS. CIS podkreśla, że warunkiem podniesienia wzrostu wynagrodzeń posłów oraz senatorów jest uprzednia podwyżka pensji podsekretarzy stanu. Uposażenie poselskie stanowi 80 proc. wynagrodzenia podsekretarza stanu.W komunikacie wyjaśniono też, że wynagrodzenie podsekretarza stanu określa się poprzez iloczyn tzw. kwoty bazowej, podawanej corocznie w ustawie budżetowej i wskaźników określonych w rozporządzeniu wydanym na podstawie ustawy o wynagrodzeniu osób zajmujących kierownicze stanowiska państwowe. Podniesienie jednego z komponentów tego wzoru, czyli kwoty bazowej zapowiedziane zostało pismem ministra finansów z 10 lipca 2019 r.",,
"Fiskus zabierze mniej, bo podatki będą niższe jeszcze w tym roku","Nie tylko zerowy PIT dla młodych, ale również obniżka stawki dla wszystkich do 17 proc. i podwojenie kosztów uzyskania przychodów miałyby zacząć działać jeszcze jesienią 2019 r. – informuje w środę „Dziennik Gazeta Prawna”.","– Chcemy nie tylko, by nowe rozwiązania w PIT zostały uchwalone, lecz także, by podatnicy odczuli ich pozytywne skutki już na jesieni – powiedział „DGP” premier Mateusz Morawiecki. Jak pisze gazeta, „to szef rządu forsuje wariant jak najszybszego wejścia w życie podatkowych pomysłów z piątki Kaczyńskiego. Nie chce odkładania ich pozytywnych skutków na kolejny rok”. Dziennik podaje, że zdaniem zaplecza premiera w KPRM taki scenariusz jest całkowicie możliwy. „Chodzi przecież o zmiany korzystne dla podatników, a one mogą być wprowadzane w trakcie roku podatkowego. Na dodatek – jak kalkulują w KPRM – skorzystają na nich pracujący, a zmniejszanie klina podatkowego właśnie dla zatrudnionych to postulat zgłaszany przez wielu ekonomistów. I chociaż ta część piątki Kaczyńskiego budzi najmniej kontrowersji, to księgowi w firmach już łapią się za głowy. Samo wprowadzenie od 1 października – jak pierwotnie planowano – zerowego PIT dla osób poniżej 26. roku życia może bowiem utrudniać rozliczenia podatkowe. Ministerstwo Finansów, które w ciągu kilku dni przedstawi szczegóły rozwiązań, ma więc nad czym się zastanawiać” – czytamy w dzienniku. „DGP” pisze, że z punktu widzenia pracowników przyspieszenie obniżania stawek byłoby korzystne. „Gdyby nowe rozwiązania weszły w życie w ostatnim kwartale tego roku, przy zerowym PIT młoda osoba z minimalnym wynagrodzeniem zyskałaby 133 zł za każdy miesiąc, czyli za ostatni kwartał łącznie w jej kieszeni znalazłoby się dodatkowe prawie 400 zł. Przy przeciętnej płacy pracownik w wieku poniżej 26 lat zyskałby 371 zł za każdy miesiąc, czyli 1121 zł za ostatni kwartał. Mniejsze byłyby korzyści z obniżenia stawki do 17 proc. Osoba z minimalnym wynagrodzeniem zyskałaby 22 zł w trzy miesiące, a zarabiający przeciętne wynagrodzenie - nieco ponad 60 zł” – informuje gazeta.",,
Zagrożenie terrorystyczne w Rzymie. Watykanu pilnują żandarmi z karabinami,"Wejścia do Watykanu przy bramie Świętej Anny zaczęli pilnować żandarmi z karabinami automatycznymi – odnotowały włoskie media. Podkreśla się, że to kolejny dowód zaostrzenia środków bezpieczeństwa w związku z utrzymującym się zagrożeniem terrorystycznym.","„Nastały takie czasy, że w Watykanie, który głosi pokój i potępia producentów broni, konieczne wydaje się sięgnięcie po sprzęt wojskowy na pewnym poziomie” – odnotował dziennik „Il Messaggero” na swojej stronie internetowej.Przez bramę Świętej Anny, położoną na prawo od bazyliki Świętego Piotra, przechodzą każdego dnia setki ludzi – pracownicy Watykanu, klienci tamtejszej apteki i serwisu fotograficznego redakcji „L'Osservatore Romano” oraz sklepu.W całym rejonie Watykanu od dłuższego czasu obowiązują zaostrzone środki bezpieczeństwa. Plac i bazylika otoczone są kordonem policji i wojska, a większość ulic jest zamknięta dla ruchu.Przypomina się jednocześnie, że papież Franciszek, choć świadomy zagrożeń, nie chce, aby Watykan został całkowicie zablokowany.",,
Darmowa dieta od NFZ. Z portalu korzysta już ćwierć miliona,"Z uruchomionego przez Narodowy Fundusz Zdrowia portalu z darmowymi dietami, korzysta już ćwierć miliona użytkowników. Na zainteresowanych zdrowym odżywianiem czekają tam m.in. propozycje jadłospisów o różnej kaloryczności wraz z przepisami i listą zakupów.","Portal diety.nfz.gov.pl działa od lutego 2019 r. Daje możliwość obliczenia wskaźnika masy ciała BMI (ang. Body Mass Index). Na stronie dowiemy się następnie, czy nasza waga jest prawidłowa, lub też jak bardzo jest powyżej normy. Dowiemy się, jaka jest najmniejsza ilość kalorii, którą dana osoba musi dostarczyć do swojego organizmu oraz ilość energii, która jest potrzebna do  prawidłowego funkcjonowania przy określonym trybie życia.  Na portalu znaleźć można propozycje jadłospisów dla pięciu typów kaloryczności (1200, 1500, 1800, 2500, 3000 kcal), opartych o dietę DASH, która – jak pisze NFZ – na równi z dietą śródziemnomorską, jest uważana za najzdrowszą dietę świata i ma rekomendacje towarzystw naukowych, m.in. diabetologicznego czy kardiologicznego.  NFZ deklaruje, że planuje rozszerzyć ofertę planów żywieniowych o kolejne przepisy, uwzględniając sezonowość produktów oraz ich dostępności dla przeciętnego obywatela.  Dieta DASH jest przeznaczona dla osób zdrowych, ewentualnie z lekkim nadciśnieniem czy stanem przedcukrzycowym (niska zawartość sodu i cukrów w proponowanych przepisach). NFZ zapowiada, że w 2020 roku chce udostępnić plany żywieniowe również dla osób, które żyją z chorobą bądź nietolerancją na niektóre pokarmy, np. cukrzycą, osteoporozą, Hashimoto. Jadłospisy te też w głównej mierze będą bazowały na diecie DASH. Kolejnym krokiem będzie przygotowanie m.in. diety DASH Senior w dwóch kalorycznościach.   Najwięcej wejść na stronę diety.nfz.gov.pl odnotowano w listopadzie ub. r.; było to 431 tys. 351. Rekord dzienny padł 2 stycznia 2020 r. kiedy stronę otwarto 36 tys. 991 razy. – Można to tłumaczyć noworoczną chęcią zmiany swojego trybu życia w zakresie odżywiania – wskazuje dyrektor Biura Komunikacji Społecznej NFZ Sylwia Wądrzyk.  Z danych Funduszu wynika, że najliczniej i najczęściej korzystają z portalu mieszkańcy Warszawy, Krakowa, Wrocławia, Katowic i Poznania, ale – jak akcentuje Wądrzyk– cieszy, że po zdrowe przepisy i propozycje zbilansowanej diety sięgają również mieszkańcy mniejszych miast i miejscowości, takich jak: Sochaczew, Kutno, Wadowice, Hajnówka czy Ustrzyki Dolne.  Najwięcej użytkowników pochodzi oczywiście z Polski, z portalu korzystają również osoby, które przebywają poza granicami m.in. z Wielkiej Brytanii, Niemiec, USA, Kanady, Szwecji, Danii czy nawet odległej Australii.  Działania NFZ związane z prawidłowym odżywianiem wspierane są filmami dotyczącymi ćwiczeń dla dzieci (poziom łatwy i trudny) oraz dorosłych (poziom łatwy i średni) oraz kobiet w ciąży.",,
Dworczyk: Tymczasowy rurociąg budowało ponad 500 osób,"Po awarii sprzed półtora tygodnia działa już zbudowany przez rząd tymczasowy przepływ nieczystości do oczyszczalni „Czajka”. – Po 10 dniach bardzo ciężkiej pracy rurociąg ruszył. Projekt był realizowany nawet nie w formule „zaprojektuj i buduj”, tylko „projektuj i buduj”  – poinformował na konferencji szef Kancelarii Premiera Michał Dworczyk.","W budowę alternatywnego rurociągu było zaangażowanych ponad 500 osób.  Szef KPRM powiedział, że przy budowie wykorzystano 172 pontony, 2,2 tys. metrów rur, którymi pompowane są teraz ścieki i 10 pomp. Inwestycja ma w tej chwili 60 proc. sprawności, co oznacza, że część ścieków nadal jeszcze wpada do Wisły. Minister Dworczyk zapewniał, że z biegiem czasu będzie ich jednak  coraz mniej.  – Będziemy sukcesywnie wydajność zwiększać tak, żeby w tym tygodniu osiągnąć 100 proc. – zadeklarował. Polityk zakłada, że stanie się to już w piątek.",,
Oszuści opanowali nową metodę wyłudzania pieniędzy: „Na BLIK-a”,Oszuści opracowali prosty sposób na wyłudzanie pieniędzy. Większość kradzieży zaczyna się od przejęcia czyjegoś konta na Facebooku. Przestępcy za ich pomocą rozsyłają prośby do znajomych o opłacenie jakiegoś zamówienia czy też pożyczkę.,"Nie chodzi jednak o przelew czy gotówkę, tylko wypłacenie środków za pomocą kodu BLIK.Należy zalogować się na swoją aplikację bankową, wygenerować kod, podać go w wiadomości i zatwierdzić transakcję. W przeciwieństwie do płatności przelewem transakcji BLIK-iem nie da się już cofnąć, dzięki temu „znajomy” będzie mógł wypłacić pieniądze z bankomatu. Jedyną metodą na obronę przed takim atakiem jest czujność i asertywność. Nawet jeśli o pomoc prosi nasz przyjaciel, lepiej poprosić, by zadzwonił albo spytać o coś, o czym wiecie tylko wy.",,
Ihor Mazur jest już na wolności. Składa życzenia Polakom,"Ihor Mazur został zwolniony w niedzielę rano. Ukraińskiego weterana wojny z Rosją i współpracownika ukraińskiego rzecznika praw człowieka polska straż graniczna zatrzymała w sobotę na podstawie listu gończego Interpolu, wydanego na wniosek Rosji. – Strony porozumienia Interpolu czasami go nadużywają – ocenił w niedzielę szef polskiego MSZ Jacek Czaputowicz","W prywatnym tweecie Ukrainiec odrzucił oskarżenia Rosji i wyraził zrozumienie dla działań Polski. Poprosił o przekazanie Polakom gratulacji z okazji Święta Niepodległości. „Cieszę się, że tego dnia nie spędzę zamknięty"" – napisał.  – Zdarza się, że czasami strony porozumienia Interpolu nadużywają możliwości wpisania na listę. Myślę, że te kwestie będą analizowane, badane, odpowiednie decyzje przez odpowiednie organy polskie będą podjęte zgodnie z prawem międzynarodowym –  komentował w niedzielę minister spraw zagranicznych Polski.",,
"Gróbarczyk: Myślę, że w piątek poznamy skład rządu","Pod koniec tygodnia, prawdopodobnie w piątek, dowiemy się jaki będzie skład rządu – poinformował w środę w TVP1 minister gospodarki morskiej i żeglugi śródlądowej Marek Gróbarczyk.","– Myślę, że pod koniec tygodnia dowiemy się jaki będzie skład rządu. Mamy posiedzenie Komitetu Politycznego, to władze statutowe zatwierdzą wszystkie najważniejsze stanowiska. Myślę, że w piątek będzie już decyzja, którą przekażemy – powiedział Gróbarczyk.– Proszę nie wymagać ode mnie, żebym wchodził w rolę premiera. To jest decyzja pana premiera, kogo wyznaczy na ministrów i jeszcze te parę dni musimy poczekać – dodał.Minister zapytany, czy jest gotowy, aby dalej pełnić swoją funkcję stwierdził, że jest gotowy „na wszystko”. – Każdy minister dzisiaj musi być gotowy do pełnienia dalszej funkcji i na pewno do tego, żeby podporządkować się woli premiera – powiedział Gróbarczyk.",,
Przeciw korupcji i bezrobociu – krwawe protesty w całym kraju. Rośnie liczba ofiar,"W kolejnych antyrządowych protestach w całym Iraku zginęło siedem osób. Cztery z nich poniosły śmierć w Bagdadzie, trafione pojemnikami z gazem łzawiącym w pobliżu Zielonej Strefy. W Nasirii ochroniarze zastrzelili trzy osoby szturmujące biuro lokalnego urzędnika.","Tysiące demonstrantów, którzy zgromadzili na placu Tahrir w Bagdadzie, usiłowały przedostać się do ufortyfikowanej Zielonej Strefy, w której mieszczą się ambasady i budynki rządowe. Właśnie tam zabitych zostało czterech protestujących. Rany odniosły 84 osoby. Niepokoje były kontynuacją piątkowych gwałtownych protestów, w których w całym Iraku zginęły co najmniej 52 osoby. Nasirija, położona na głównie szyickim południu Iraku, była w ostatnich tygodniach sceną wyjątkowo ostrych protestów i w piątek wprowadzono tam 24-godzinną godzinę policyjną. W Bagdadzie w piątek śmierć poniosło ośmiu protestujących. Tego dnia demonstracje odbywały się przede wszystkim w stolicy i w kilku zamieszkanych głównie przez szyitów południowych prowincjach Iraku. Według przedstawicieli służb bezpieczeństwa, większość ofiar zginęła od pocisków z gazem łzawiącym, kul gumowych, ale także ostrej amunicji. Irakijczycy sprzeciwiają się korupcji rządzących, powszechnemu bezrobociu (bez pracy jest ok. 25 proc. młodych ludzi) i zastojowi w ważnych inwestycjach. Władze są oskarżane o korupcję blokującą odbudowę kraju po latach konfliktów religijnych i wojnie z dżihadystyczną organizacją Państwo Islamskie (IS). Część demonstrantów domaga się ustąpienia rządu premiera Adila Abd al-Mahdiego, który powstał jako gabinet technokratów.",,
Skomplikują się prace nad ustawą imigracyjną?,"Zamachy bombowe w Bostonie, o które podejrzani są zamieszkali w USA czeczeńscy imigranci, mogą skomplikować prace nad ustawą imigracyjną. Dla Polski losy reformy są o tyle ważne,  że do liczącej prawie 900 stron całościowej ustawy imigracyjnej wpisano zapisy z innej ustawy JOLT (promowanie zatrudnienia poprzez rozwój turystyki), która przewiduje zmianę kryteriów programu bezwizowego, tak, by weszła do niego Polska.","„Senacki plan amnestii jest martwy” – napisał na Twitterze jeden ze znanych konserwatywnych blogerów, tuż po tym, jak władze potwierdziły tożsamość dwóch braci podejrzanych o ubiegłotygodniowe zamachy na mecie Maratonu Bostońskiego. Dżochar i Tamerlan Carnajewowie pochodzą z czeczeńskiej rodziny, która wyemigrowała do USA w 2002 roku, otrzymując tu status politycznych uchodźców.Informacje o pochodzeniu bostońskich zamachowców to woda na młyn dla przeciwników zwiększania liczby imigrantów w USA.Zgłoszona zaledwie w minionym tygodniu przez grupę ośmiu prominentnych senatorów z obu partii reforma, z jednej strony toruje drogę do zalegalizowania oraz uzyskania obywatelstwa dla ok. 11 mln nielegalnych imigrantów żyjących w USA, a z drugiej, reformuje system legalnej imigracji (np. zwiększa kwoty niektórych kategorii wiz zależnie od potrzeb rynku). Ale projekt od początku nie cieszył się jednomyślnym poparciem w partii Republikanów. Przeciwnicy, m.in. ci związani z Tea Party, mówią, że to „amnestia”, która zachęci nowych nielegalnych imigrantów do przyjazdu i przysporzy wyborców Demokratom.Dla Polski losy reformy są o tyle ważne, że do liczącej prawie 900 stron całościowej ustawy imigracyjnej wpisano zapisy z innej ustawy JOLT (promowanie zatrudnienia poprzez rozwój turystyki), która przewiduje zmianę kryteriów programu bezwizowego, tak, by weszła do niego Polska. To by oznaczało przełom w trwających od lat dyplomatycznych zabiegach, by polscy turyści, jak większość obywateli UE, mogli w końcu podróżować bez wiz do USA.Czy wydarzenia bostońskie zaszkodzą nowej ustawie? – Mam nadzieje, że nie! – powiedział ambasador RP w Waszyngtonie Ryszard Schnepf w niedzielę. Ale przyznał, że wydarzenia te nie budują dobrej atmosfery wokół nowej ustawy imigracyjnej, w tym ustawy JOLT, na której Polsce zależy.Już w piątek, zanim policja schwytała drugiego z braci, republikański senator z Iowa Charles Grassley apelował, by nie spieszyć się z przyjmowaniem ustawy. – Musimy poznać dokładnie status imigracyjny ludzi, którzy sterroryzowali Massachusetts. To pomoże rzucić światło na słabości naszego systemu – powiedział. Dodał, że trzeba zastanowić się, jak „upewnić się, by ludzie, którzy chcą nas skrzywdzić, nie korzystali z przywilejów, jakie daje prawo imigracyjne, w tym ta nowa ustawa”.Na te słowa natychmiast zareagowali autorzy ustawy, w tym republikańscy senatorowie. – Należy przyspieszyć prace nad ustawą, a nie zwalniać, by zidentyfikować 11 mln osób – powiedział w niedzielę w CNN Lindsey Graham z Karoliny Południowej. A demokratyczny senator z Nowego Jorku Chuck Schumer w tym samym programie wyjaśniał, że najgorszym rozwiązaniem będzie utrzymanie status quo. Nowa ustawa przewiduje bowiem znaczne wzmocnienie granicy z Meksykiem, a także tworzy system „śledzenia” imigrantów posiadających wizy, kiedy wyjeżdżają z kraju – wyjaśnił. Starszy z czeczeńskich braci w ubiegłym roku na sześć miesięcy wyjechał z USA do Rosji i, jak się spekuluje, mógł mieć wtedy kontakty z radykalnymi grupami islamskimi.Także republikański senator John McCain z Arizony apelował, by nie wykorzystywać tragedii w Bostonie do „opóźniania lub zatrzymania reformy”. „Reforma wzmocni nasze  bezpieczeństwo, bo pomoże nam dokładnie zidentyfikować tych, którzy wjeżdżają i wyjeżdżają z kraju” – napisał w oświadczeniu. „Niedługo ludzie zapomną o Bostonie” Jeszcze inne argumenty przeciwko łączeniu bostońskich zamachów z debatą o reformie imigracyjnej podnoszą eksperci w tej dziedzinie. Ich zdaniem wątpliwe jest, by nawet najbardziej skrupulatne sprawdzanie wnioskujących o wizy imigracyjne zapobiegło bostońskiej tragedii, biorąc pod uwagę, że Dżochar i Tamerlan żyli w USA od 10 lat. W momencie przyjazdu do USA mieli odpowiednio po 9 i 16 lat.– Możesz mieć doskonały i skuteczny proces weryfikowania i przyjmowania (imigrantów – red.), ale nie będziesz w stanie przewidzieć ich zachowania po 10 latach – powiedziała dziennikowi „Wall Street Journal” była komisarz federalnej agencji ds. imigracji i naturalizacji Doris Meissner. Dostępne informacje o braciach wskazują, że zradykalizowali się dopiero w ostatnich latach.Nie wiadomo jeszcze, jak wielu Amerykanów zmieniło zdanie o ustawie imigracyjnej pod wpływem bostońskich zamachów, co może być kluczowe dla jej losów. W sondażach zrealizowanych dla „WSJ” przed atakami 54 proc. respondentów mówiło, że imigracja wzmacnia USA, a 36 proc., że osłabia. Większość była za nową ustawą.Teraz, co naturalne, najgłośniej słychać głosy przeciwników. – Po tym co się stało, powinni przestać wydawać jakiekolwiek wizy – powiedziała gazecie „New York Times” 58-letnia Bessie Kontis, która sama jako dziecko wyemigrowała do USA z Grecji. – Myślę, że powinniśmy po prostu przestać pozwalać ludziom tu przyjeżdżać – podkreślił 41-letni makler giełdowy Greg Ricker.– Niedługo ludzie zapomną o Bostonie i ustawa przejdzie – ocenia z kolei studiujący w USA 28-letni Krzysztof. Za miesiąc leci do Polski odnowić swą wizę. Reforma – dodaje – jest w interesie USA, bo zwiększa kwoty niektórych kategorii wiz, w tym dla absolwentów studiów podyplomowych, naukowców czy inwestorów. Jeśli nie w USA, to pracę znajdą w innych miejscach świata.Tymczasem prezydent Barack Obama, dla którego reforma imigracyjna to priorytet na drugą kadencję, jakby uprzedzając reakcje, w nocnym wystąpieniu tuż po schwytaniu Dżochara podkreślił, że „to, co czyni Amerykę najwspanialszym miejscem na świecie, to to, że przyjmujemy ludzi z całego świata, ludzi różnych wyzwań, narodowości”. – Więc w miarę jak dowiadujemy się więcej o tej tragedii, zachowajmy tego ducha otwartości – zaapelował.                                                    wizy                                            Każdy Polak, ubiegający się o wizę wjazdową do Stanów Zjednoczonych, musi zostawić odcisk prawego i lewego palca wskazującego (fot. PAP/Radek Pietruszka)",,
Szwedzka prasa: NATO znalazło drogę naprzód,"Gazeta „Svenska Dagbladet” pisze, że na jubileuszowym szczycie w Londynie „naciskane NATO znalazło drogę naprzód”. „Wszystko inne byłoby katastrofą dla sojuszu” – stwierdza komentator szwedzkiego dziennika.","„Svenska Dagbladet” zauważa także milczenie prezydenta USA Donalda Trumpa, który zrezygnował z konferencji prasowej i wcześniej wrócił do kraju. „Na poprzednich szczytach NATO ostatnie słowo należało do prezydenta USA. Tym razem na Twitterze Trump poinformował, że już wystarczająco dużo mówił w Londynie” – czytamy w komentarzu.  W podobnym tonie pisze gazeta „Dagens Nyheter”, która w korespondencji z Londynu docenia ustalenia szczytu. Dziennik krytykuje jednak przebieg samego spotkania. „Szczyt NATO miał wyglądać harmonijnie, aby przykryć znane kontrowersje między USA, Francją oraz Turcją, a skończył się na wcześniejszym wyjeździe Trumpa oraz rzekomych żartach innych przywódców na jego temat” – podkreśla dziennik.",,
"„Bóg wchodzi w nasze życie pełne lęku, trosk, smutku i niepewności”","– W świętą noc Narodzenia Pańskiego Bóg wchodzi w nasz świat, w nasze życie tak często pełne lęku, trosk, smutku i niepewności. Przychodzi, by uleczyć i uzdrowić nasze poranione serca. On pragnie, aby w Nowonarodzonym Jezusie Chrystusie w ten ludzki świat weszło niebo i stało się w nim obecnością
– powiedział prymas Polski abp Wojciech Polak w przesłaniu na Boże Narodzenie.","– Bóg ma moc przemienić ludzką słabość w siłę, uzdrowić i uleczyćto, co jest zainfekowane pogardą, egoizmem, złością i zazdrością,oczyścić i pojednać w sobie wszystko, co naznaczone podziałamii rozłamem – mówił arcybiskup. Jak powiedział, gdy Bóg przychodzi, człowiek odnajduje siebie w prawdzie i miłości. – To, co jest ludzką słabością, czyni siłą i mocą; to, co jest zainfekowane pogardą i chorobą ludzkiego egoizmu, uzdrawia; to, co jest przesiąknięte zazdrością i złością, leczy i oczyszcza; to, co jest naznaczone podziałem i rozłamem, przebacza i jedna w sobie samym – dodał prymas. Abp Polak przypomniał słowa św. Jana Pawła II o tym, że „w Jezusie Chrystusie w człowiek odnajduje swoją właściwą wielkość, godność i autentyczną wartość swego człowieczeństwa. W Jezusie Chrystusie człowiek prawdziwie się odnawia, rodzi się na nowo” – mówił święty. Prymas zacytował też Franciszka, który podkreślał, że jeśli ktoś rzeczywiście doświadczył miłości Boga, który go zbawia, nie potrzebuje wiele czasu, by zacząć Go głosić. „Jeśli nie jesteśmy o tym przekonani popatrzmy na pierwszych uczniów” – argumentował cytowany przez prymasa papież. W swoim przesłaniu arcybiskup zwrócił się z apelem, by czas Bożego Narodzenia „otworzył nasze serca na Jezusa Chrystusa i pozwolił, że z nową mocą i radością nieść będziemy Go do innych, jak pasterze z Betlejem”. – Idziemy dziś, by zaczerpnąć siłę do dawania świadectwa o Chrystusie. Wierzymy, że Boże Narodzenie jest wydarzeniem, które ponawia się w każdej rodzinie, w każdej parafii, w każdej wspólnocie, która przyjmuje miłość Boga wcielonego w Jezusie Chrystusie – mówił prymas. I wezwał, by adorować dobroć Boga, która stała się Ciałem.   – Pozwólmy, aby łzy skruchy wypełniły nasze oczy i obmyły nasze serca. Wszyscy tego potrzebujemy. Potrzebują tego nasze rodziny i wspólnoty, potrzebują bliżsi i dalsi, potrzebujemy dla siebie i dla innych. Potrzebuje również Kościół, który idąc i głosząc Chrystusa, niesie temu światu chleb połamanym w rękach, mając w oczach rany Jezusa i ducha miłości w sercu – podkreślił w przesłaniu abp Polak. Na zakończenie prymas Polski znów nawiązał do słów Franciszka. Składając życzenia świąteczne wszystkim Polakom, wyraził nadzieję, że doświadczenie spotkania z Nowonarodzonym „umocni nas i sprawi, że w jeszcze mocniej będziemy uczniem-misjonarzem”. – Każdy bowiem chrześcijanin – jak zapewnia papież – jest nim w takiej właśnie mierze, w jakiej spotkał się z miłością Boga w Jezusie Chrystusie"".",,
"Scheuring-Wielgus: Usłyszałam, że jestem kłopotem dla Koalicji Europejskiej","W wyborach do Parlamentu Europejskiego nie wystartuję z list Koalicji Europejskiej - poinformowała posłanka Teraz! Joanna Scheuring-Wielgus. – Jeżeli obciążeniem dla Koalicji Europejskiej jest to, że walczę o godność osób gwałconych i molestowanych przez księży, to ja nie chcę być w grupie takich [polityków] – dodała.","Scheuring-Wielgus powiedziała na konferencji w Sejmie, że „nie jest tajemnicą”, iż była „namawiana” do tego, aby startować w wyborach do PE z list Koalicji Europejskiej. Jak dodała, kilkukrotnie spotkała się w tej sprawie m.in. z liderem PO Grzegorzem Schetyną oraz z innymi liderami Koalicji Europejskiej.Posłanka oświadczyła, że nie będzie startować z list Koalicji w wyborach do europarlamentu. Jak dodała, niedługo poinformuje o swoich dalszych planach co do startu w wyborach do PE.– W zeszłym tygodniu usłyszałam, że jestem kłopotem dla Koalicji Europejskiej. Ja nie chcę być kłopotem dla kogokolwiek, szczególnie jeżeli mówimy o znaczeniu Polski w UE.  Jeżeli obciążeniem dla koalicji jest to, że walczę o godność osób gwałconych i molestowanych przez księży, jeżeli obciążeniem dla KE jest to, że spotkałam się w Watykanie z papieżem Franciszkiem, to szanowni państwo, ja nie chcę być w grupie takich [polityków] – mówiła posłanka.–  Zawsze liczą się dla mnie moje wartości i zobowiązania, które daje tym, o których walczę – dodała. 24 lutego liderzy PO, PSL, Nowoczesnej, SLD oraz Zielonych podpisali deklarację o powołaniu Koalicji Europejskiej. Wśród sygnatariuszy deklaracji nie znaleźli się przedstawiciele partii Teraz!, choć 18 lutego ugrupowanie ogłosiło dołączenie do koalicji.",,
"„Przedstawiciele Koalicji Europejskiej kompletnie nie wiedzą, o czym rozmawiamy”","– Strona izraelska nie ma prawa żądać od Polski zwrotu mienia bezspadkowego; mienie bezspadkowe przechodzi na Skarb Państwa, jest też kwestia moralna – powiedział kandydat PiS do Parlamentu Europejskiego Patryk Jaki. Skomentował też wypowiedź Włodzimierza Cimoszewicza o ustawie 447. – Przedstawiciele KE kompletnie nie wiedzą, o czym rozmawiamy – stwierdził.","– Jeżeli państwo Izrael chce odszkodowań, to powinno zwrócić się do Niemiec. To są fundamentalne kwestie. To Platforma Obywatelska spowodowała ten problem, podpisując Deklarację Terezińską – powiedział Jaki.– Koalicja Europejska nadal kluczy w sprawie mienia bezspadkowego i ustawy 447. Wczoraj pytałem o ich stosunek do Deklaracji Terezińskiej, bo cały problem związany z (ustawą) 447 wziął się właśnie z tej deklaracji, zaakceptowanej przez rząd Platformy Obywatelskiej w 2009 r., gdzie po raz pierwszy w ogóle dopuszczono do myśli, że można płacić odszkodowania za mienie bezspadkowe – podkreślił Jaki.Kandydat do PE zauważył, że to Polska była ofiarą II wojny światowej. – Nie będziemy za nic płacić i to jest oczywiste, ale to myślenie zmienił rząd Platformy Obywatelskiej, no i pada teraz publiczne pytanie, czy rząd Platformy Obywatelskiej – jeżeliby doszedł do władzy – czy ma zamiar płacić odszkodowania, za to, że Polska była ofiarą II wojny światowej? – pytał Jaki.Jaki przytoczył wtorkową wypowiedź jednego z kandydatów Koalicji Europejskiej do PE Włodzimierza Cimoszewicza, którym mówił o ustawie 447: „W naszym kraju za cnotę uważa się obronę tego, żeby nie zwrócić tego, co się komuś należy, tylko dlatego, że był Żydem, do tego ofiarą Holokaustu”.– Widać, że przedstawiciele Koalicji Europejskiej kompletnie nie rozumieją, o czym my rozmawiamy i o co chodzi. A kto Polsce zwróci za to, że (Polska) była ofiarą II wojny światowej, że tyle miast zniszczono, że tyle ludzi wymordowano, tyle dzieł sztuki, ruchomości i pieniędzy zrabowano Polsce, która była ofiarą napaści, dlatego, że zawsze stawiała opór, zachowywała się honorowo, że nie chciała współpracować z Hitlerem, a przecież było wiele państw w Europie, które kolaborowały z hitlerowskimi Niemcami. Za to, że Polska zachowała się dumnie, honorowo, walczyła o niepodległość, a także o honor całej Europy, czy dzisiaj ma płacić za to, że tak się zachowała? – pytał Jaki.",,
Wrócą kontrole graniczne. Wielka Brytania szykuje się do Brexitu,Swobodny przepływ osób pomiędzy Wielką Brytanią a Unią Europejską zakończy się w marcu 2019 roku – poinformował rzecznik brytyjskiego rządu.,"Rzecznik rządu powiedział, że gabinet premier Theresy May już określił niektóre kwestie, w tym dotyczące praw obywateli innych krajów w Wielkiej Brytanii. Zaznaczył jednak, że zostaną one zaprezentowane w odpowiednim czasie i nadal są kwestią negocjacji.W ubiegłym tygodniu taką deklarację złożył również brytyjski minister do spraw imigracji Brandon Lewis. Zapowiedział, że ograniczenie ma dotyczyć także pracowników. Według jego zapowiedzi nowe regulacje dotyczące imigracji zostaną przygotowane do czasu opuszczenia przez Wielką Brytanię Unii, czyli do marca 2019 roku.  Dodatkowo brytyjski rząd zamówił kompleksowe opracowanie dotyczące imigracji. Niezależni eksperci mają opisać rolę, jaką Polacy, Francuzi czy Pakistańczycy odgrywają dziś w brytyjskiej gospodarce i zastanowić się, jak powinien wyglądać system imigracji po Brexicie.",,
NBP przeleje miliardy zł do budżetu państwa,NBP prawdopodobnie przeleje do budżetu kilka mld zł. Najpierw jednak sprawozdanie finansowe banku centralnego musi zostać zaopiniowane przez niezależnego audytora i przyjęte przez Radę Polityki Pieniężnej – podaje forsal.pl.,"Oficjalne informacje w tej sprawie mają pojawić się na początku kwietnia. Jeśli NBP odnotuje zysk, 95 proc. pieniędzy powinno trafić do kasy państwa, a 5 proc. zostać w funduszu rezerwowym banku. Do wypłaty dojdzie w okolicach czerwca-lipca, gdy rząd zatwierdzi roczne sprawozdanie. Od 2001 r. budżet został w ten sposób zasilony 45 miliardami zł. Rekordowy transfer z 2017 r. wyniósł 9,2 mld zł. Nie wiadomo, jakie pieniądze wpłyną do budżetu tym razem. Można jednak oszacować rząd wielkości. – Wyliczanie zysku NBP jest obarczone dużą niepewnością, bo nie mamy dostępu do wszystkich aktualnych danych. Można jednak zakładać, że ten odnotowany w 2018 r. mógł wynieść 5–6 mld zł – szacuje Karol Pogorzelski, ekonomista ING Banku Śląskiego. – Ostrożnie można oczekiwać, że do budżetu państwa trafi z NBP ok. 4–5 mld zł – mówi z kolei Jakub Borowski, główny ekonomista Crédit Agricole.",,
Rafalska: Protest osób niepełnosprawnych niezwykle się upolitycznił,"– Protest w Sejmie nabrał niebezpiecznego zwrotu, on się niezwykle upolitycznił, a problematyka osób niepełnosprawnych powinna być problematyką absolutnie ponad podziałami – powiedziała w poniedziałek minister Elżbieta Rafalska.","Minister rodziny, pracy i polityki społecznej uczestniczyła w otwarciu Środowiskowego Domu Samopomocy w Krzyszczynce w gminie Bogdaniec (woj. lubuskie). Podczas konferencji prasowej Rafalska była pytana o protest osób niepełnoprawnych i ich opiekunów w Sejmie.Rafalska oświadczyła, że byłaby „najszczęśliwszym człowiekiem”, gdyby protest się zakończył, jednak - jak zaznaczyła - ta decyzja zależy od samych protestujących. – Czekam, żeby ten protest skończył się dzisiaj, jutro i byłabym najszczęśliwszym człowiekiem, gdyby ten protest się zakończył, ale decyzja o zamknięciu protestu jest po stronie protestujących, którzy naprawdę osiągnęli już bardzo dużo – powiedziała Rafalska.Jej zdaniem, protest w Sejmie „niezwykle się upolitycznił, a problematyka osób niepełnosprawnych powinna być problematyką absolutnie ponad podziałami”.– Ci, którzy chcą, żeby ten protest trwał jak najdłużej, to jest opozycja polityczna Prawa i Sprawiedliwości. Gdybyśmy naprawdę wszyscy mówili, że ten długo trwający protest powinien się zakończyć, bo cele tego protestu zostały też osiągnięte, to być może doszłoby do tego zakończenia. Bardzo bym tego chciała – stwierdziła minister.Rafalska podkreśliła, że działania rządu powinny być adresowane do wszystkich grup osób niepełnosprawnych.",,
„Unia Europejska będzie bardzo zdecydowanie wspierać Ukraińców”,"– Ukraińcy chcą reform, chcą nawet trudnego i twardego kursu. Dlatego wybierają Jaceniuka który jest symbolem prozachodniej perspektywy – powiedział minister spraw zagranicznych Grzegorz Schetyna w programie „Gość poranka” w TVP Info.  Odniósł się w ten sposób do niedzielnych wyborów parlamentarnych na a Ukrainie, w których wygrały ugrupowania proeuropejskie.","Po przeliczeniu 95,75 proc. głosów, Front Ludowy premiera Arsenija Jaceniuka utrzymuje minimalną przewagę nad prezydenckim Blokiem Petra Poroszenki.   Trzecie miejsce zajmuje Samopomoc mera Lwowa Andrija Sadowego. Oznacza to, że siły prodemokratyczne będą miały nowym parlamencie znaczącą przewagę. – Nie ma radykałów, nie ma komunistów. Ukraina wybiera jednoznacznie proeuropejski kurs i musimy ją w tym wspierać – powiedział Grzegorz Schetyna. Podkreślił, że Wiktor Poroszenko i Arsenij jaceniuk muszą wspólnie potwierdzić europejski kurs Ukrainy. – Muszą pokazać, że potrafią razem współpracować. Wierzę, że to jest możliwe; nie będzie wariantu, że ktoś z kimś wygra, oni w dwójkę są zwycięzcami – powiedział szef MSZ .   „Rosji będzie zależało na tym, by znaleźć język porozumienia” Moskwa zapowiedziała już, że uzna wyniki ukraińskich wyborów. – Wydaje mi się że Rosji będzie zależało na tym, by znaleźć język porozumienia, czy komunikacji z Ukrainą. To dobrze, bo rzeczywiście dużo rzeczy złych się stało na Ukrainie i trzeba z tego potrafić wyjść.  Sygnały rosyjskie pokazują, że jest to możliwe – powiedział minister spraw zagranicznych. „Sprawa gazu nie może być narzędziem politycznym” Grzegorz Schetyna zapewnił, że „jeżeli Rosja będzie wykorzystywać  metody, które miałyby zaszkodzić Ukrainie, to Unia Europejska będzie bardzo zdecydowanie wspierać Ukraińców”. – Nie można dopuścić do tego, żeby w czasie zimy sprawa gazu była wykorzystywana jako narzędzie  polityczne. Polska też będzie się tutaj angażować i głos krajów UE będzie absolutnie jednoznaczny – będziemy wspierać Ukrainę – powiedział. Podkreślił, że kraje Unii Europejskiej w sprawie Ukrainy mówią jednym głosem. – Nie ma zgody na taką politykę, jaką prowadzi Rosja. Ja już dzisiaj nie muszę nikogo przekonywać do takiego spojrzenia, bo to jest oczywiste – dodał gość TVP Info.",,
Organizatorzy akcji „Polska pod Krzyżem”: Było nas ponad 2 mln uczestników,"Organizatorzy nabożeństwa „Polska pod Krzyżem” poinformowali, że zgromadziło ono w sumie 2 mln osób. W spotkaniu 14 września na lotnisku Kruszyn pod Włocławkiem uczestniczyło ponad 60 tys. osób. W duchowej łączności w swoich parafiach, kościołach na modlitwie gromadziły się tysiące osób. Nabożeństwo Drogi Krzyżowej transmitowane przez Telewizję Polską obejrzało 1,2 mln osób.","Jeden z organizatorów wydarzenia z Fundacji Solo Dios Basta Maciej Bodasiński podkreślił, że wiele osób włączyło się w wydarzenie przez internet. – Zarówno bezpośrednio, jak i za pomocą mediów, przed telewizorami i przy odbiornikach radiowych w tym wydarzeniu wzięło udział ok. 2 mln ludzi. Na samym placu we Włocławku, na lotnisku Kruszyn było ponad 60 tys. osób. Cały czas spływają do nas z całej Polski informacje, z różnych parafii filmiki, na których są kościoły pełne osób, które modliły się tego dnia w łączności duchowej razem z nami. Na stronie internetowej zarejestrowało się ponad 1,3 tys. parafii – mówił.  Bodasiński zaznaczył, że spotkanie było przede wszystkim duchowym doświadczeniem, które zaprocentuje zarówno w życiu osobistym, jak i w życiu narodu. – Było to wielkie przeżycie, dlatego że wszyscy, którzy wzięli w nim udział, uczynili to w otwartości na obecność Bożą. Taki był główny cel wydarzenia – zrealizowany i myślę, że się on realizuje przez cały czas. Żeby przypomnieć Polsce o krzyżu, o Chrystusie, o korzeniach naszej wiary, naszej historii i zaprosić ludzi do prawdziwego, żywego, głębokiego przeżywania swojej wiary. Do tego, by wiara stała się ważnym punktem odniesienia w naszym życiu – mówił.",,
"11 listopada polski hymn wybrzmi m.in. w USA, Australii i Korei Południowej","11 listopada w ramach akcji „Niepodległa do hymnu!” polski hymn wybrzmi nie tylko w całej Polsce, ale także m.in. w Stanach Zjednoczonych, Australii i Korei Południowej. W Polsce centralnym miejscem śpiewania Mazurka Dąbrowskiego będzie pl. Piłsudskiego w Warszawie.","W ocenie organizatorów akcji wspólne, ogólnopolskie śpiewanie Mazurka Dąbrowskiego to wydarzenie, które „połączy wszystkich Polaków, niezależnie od preferencji muzycznych”. Polski hymn wybrzmi w ponad 600 miejscach w Polsce i na świecie. Mazurek Dąbrowskiego będzie śpiewany m.in. w Stanach Zjednoczonych, Australii, Korei Południowej, Japonii, Meksyku, Peru, Indonezji, Nowej Zelandii, a także w wielu miejscach w Polsce – m.in. na Śnieżce, jeziorze Dywickim, w Rzeszowie, Malborku, Inowrocławiu, Darłowie.  Z wieży kościoła Mariackiego zamiast hejnału zabrzmi hymn, zapowiadając kolejne stulecie niepodległości. Cztery zwrotki hymnu zagrają na trąbkach ogniomistrz Łukasz Włodarczyk i starszy strażak Jarosław Stelmach. Na płycie Rynku Mazurka Dąbrowskiego zaśpiewa chór. W trakcie centralnych obchodów 100-lecia odzyskania przez Polskę niepodległości przed Grobem Nieznanego Żołnierza na pl. Piłsudskiego w Warszawie, w których będzie uczestniczył m.in. prezydent Andrzej Duda wraz z małżonką Agatą Kornhauser-Dudą, w samo południe nastąpi wspólne odśpiewanie hymnu państwowego.",,
"Oblewanie kwasem, pobicia. Ukraińscy dziennikarze brutalnie atakowani","W ciągu 10 miesięcy tego roku na Ukrainie doszło do 201 przypadków naruszenia wolności słowa; 147 z tych incydentów dotyczy fizycznej agresji względem dziennikarzy – wynika z danych opublikowanych w piątek przez ukraiński Instytut Masowej Informacji. Eksperci ostrzegają, że sytuacja będzie się pogarszać.","– Rewolucja Godności, wojna w Donbasie i bezkompromisowa wojna z korupcją w ostatnich latach uczyniły społeczeństwo obywatelskie Ukrainy silniejszym niż kiedykolwiek. Naturalnie ta siła wywołuje opór skorumpowanych urzędników oraz środowisk związanych z Rosją i władzą Janukowycza. Stykamy się wciąż z fizycznymi napadami, jak ten przeprowadzony na Katerynę Handziuk – opowiada Olha Reszetylowa, koordynatorka ukraińskiej organizacji Inicjatywa Medialna na rzecz Praw Człowieka.Kateryna Handziuk, aktywistka i dziennikarka z Chersonia na południu Ukrainy, opisywała na Facebooku związki z prorosyjskimi separatystami oraz afery korupcyjne w swoim mieście. 31 lipca została oblana kwasem siarkowym w bramie swojego domu. Substancja ciężko poparzyła 40 proc. ciała kobiety.– Wiem, że wyglądam teraz okropnie, ale na szczęście leczą mnie bardzo dobrzy ukraińscy lekarze. I tak wyglądam lepiej niż sprawiedliwość i praworządność w Ukrainie, dlatego że ich nie leczy dziś nikt – mówiła Handziuk w niedawno opublikowanym wideo nagranym ze szpitalnego łóżka. Zleceniodawcy bezkarni– W zeszłym roku zanotowaliśmy ponad 50 takich incydentów, ale policji ani razu nie udało się ustalić osoby, która zleciła atak – stwierdza Reszetylowa.– Poza napadami coraz popularniejsze są też ataki cybernetyczne. Swoje farmy botów stworzyła już prawie każda ukraińska struktura państwowa. Bardzo dobrze widać to w przypadku materiałów o nadużyciach w sektorze bezpieczeństwa. Ofiarą cyberataków  padają zarówno strony i profile społecznościowe dziennikarzy, wolontariuszy, aktywistów, ekspertów, jak i same media. Dokładnie tydzień temu byliśmy świadkami ataku botów na stronę portalu „Insider”, w którym opublikowałam swoje śledztwo na temat przestępstwa dowódcy jednej z brygad ukraińskiej armii – dodaje ekspertka.– To najbardziej śliska i nieprzyjemna sprawa – kiedy ukraińskich dziennikarzy, którzy wykrywają patologie władzy, od razu oskarża się o związki z Kremlem. Tak się stało niedawno z dziennikarzami strony Bihus.info, którzy zrobili świetny materiał śledczy na temat Serhija Semoczki, zastępcy szefa Służby Wywiadu Zagranicznego Ukrainy. Dziennikarze dowiedli, iż członkowie rodziny Semoczki posiadają pod Kijowem nieruchomości o wartości kilku milionów dolarów, a także że poza ukraińskim obywatelstwem mają też rosyjskie. W odpowiedzi na materiał urzędnicy publicznie oskarżyli dziennikarzy, że ci współpracują z rosyjskim FSB – opowiada.",,
"Klich do Kalety: Nowe obyczaje zapanowały w Senacie. Pan słucha, ja mówię","Na posiedzeniu senackiej komisji komisja spraw zagranicznych i Unii Europejskiej doszło do spięcia pomiędzy senatorem KO Bogdanem Klichem a wiceministrem sprawiedliwości Sebastianem Kaletą. – Ja prowadzę, a pan jest naszym gościem, w związku z czym pan słucha, a ja mówię – odpowiedział Kalecie Klich, kiedy ten pierwszy zwrócił uwagę, że minuta to zbyt mało czasu na ustosunkowanie się do trwających łącznie półtorej godziny wystąpień.","– Teraz mamy po minucie na odpowiedź na głosy naszych gości, pana ministra, pani pierwszej prezes, pana rzecznika praw obywatelskich – mówił Klich. Kiedy próbował się do tych słów odnieść Kaleta, Klich stwierdził, że „nowe obyczaje zapanowały” w Senacie. – Wszyscy składają zażalenia, a minuta na odpowiedź… – stwierdził Kaleta. – Ja prowadzę, a pan jest naszym gościem, w związku z czym pan słucha, a ja mówię – przerwał mu senator KO. Ostatecznie Kaleta dostał dwie minuty na wypowiedź. – Uprzejmie dziękuję za tę wielką łaskawość, by przy niemal dwugodzinnej konferencji móc w dwóch minutach odnieść się do ponad półtoragodzinnych wystąpień zazwyczaj krytykujących to, co robimy, a jednocześnie w których to wypowiedziach brakuje odpowiedzi na argumenty, które przytoczyłem w swojej krótkiej wypowiedzi – powiedział Kaleta. Jak dodał, nie dostał możliwości pełnej wypowiedzi, mimo że opozycja mówi dużo o demokracji.",,
Zarabiali dziesiątki tysięcy miesięcznie na zastraszonych prostytutkach,"Do 10 tys. zł miesięcznie zarabiali na jednej prostytutce właściciele jednej z agencji towarzyskich w Lubinie. Pełna obsada lupanaru wynosiła zazwyczaj 10 kobiet. Szef grupy, zarządzającej agencją werbował przede wszystkim kobiety w trudnej sytuacji życiowej lub finansowej. Głównie Polki, a także Ukrainki i Rosjanki, którym zabierano nawet do 75 proc. zarobku. Grupę sutenerów rozbili policjanci CBŚP i śledczy dolnośląskich „pezetów” Prokuratury Krajowej.","Uderzenie w grupę sutenerów miało miejsce pod koniec października w Lubinie w woj. dolnośląskim. Szefa grupy i pięcioro jego pomocników zatrzymali funkcjonariusze zespołów specjalnych CBŚP. Sutenerzy byli zaskoczeni, bo zajmowali się nierządem od kilku lat i nie mieli poważniejszych problemów z organami ścigania. Prawdopodobnie dlatego, że żadna z pracujących dla nich prostytutek nie chciała współpracować ze śledczymi. W Dolnośląskim Wydziale Zamiejscowym Departamentu do Spraw Przestępczości Zorganizowanej i Korupcji Prokuratury Krajowej, cała szóstka usłyszała zarzuty: czerpania korzyści z cudzego nierządu oraz doprowadzania groźbą lub przemocą innych osób do uprawienia prostytucji. Szef grupy odpowie ponadto za kierowanie zorganizowaną grupą przestępczą, a pięcioro jego podwładnych – za udział w tej grupie. Pięcioro podejrzanych trafiło do aresztu. Sutenerom grozi do 10 lat więzienia.Zmuszali i zabierali większość zarobkuRozbitą grupę rozpracowali funkcjonariusze wrocławskiego CBŚP wespół z dolnośląskimi „pezetami” Prokuratury Krajowej. Z ustaleń śledczych wynika, że najważniejszą postacią w gangu był jego szef. – To on werbował kobiety do pracy w agencji. Zazwyczaj wybierano kobiety w trudnej sytuacji finansowej i osobistej, w tym uzależnione np. od narkotyków. Były to zarówno Polki jaki i cudzoziemki, głównie zza wschodniej granicy Polski – mówi kom. Iwona Jurkiewicz, rzeczniczka CBŚP.",,
Mieszkowski: Za dużo pieniędzy idzie na armię. Powinniśmy wspierać edukację i kulturę,"– Uważam, że gigantyczne pieniądze, które idą na polską armię, są za duże. Uważam, że warto je przeznaczyć na inne cele, na edukację, na zdrowie, na kulturę. Jestem pacyfistą, w związku z tym uważam, że ta potężna fala zbrojeń jest niezwykle niebezpieczna dla naszego globu i dla naszego bezpieczeństwa – mówił w TVP Info poseł PO-KO Krzysztof Mieszkowski. – Te pieniądze są potrzebne, bo zapóźnienia w polskiej armii są gigantyczne – odpowiedział mu były wiceminister obrony Bartosz Kownacki z PiS.","– Pieniądze na kulturę to najlepiej na pana Pszoniaka – odniósł się do wypowiedzi Mieszkowskiego były wiceminister obrony Bartosz Kownacki (PiS). Jak mówił, Polska ma swoje zobowiązania sojusznicze. – Jest znane powiedzenie, że jeśli się nie chce utrzymywać własnej armii, to trzeba utrzymywać cudzą – dodał.Mieszkowski stwierdził, że prowadzone przez Polskę zbrojenia są „monstrualne”. – To nie są monstrualne zbrojenia. Jak pan by pojechał do polskich jednostek wojskowych, zobaczył, co się działo przez ostatnich 30 lat... czy pan sobie wyobraża, że mamy wozy piechoty, które mają lat 50 i w zasadzie są żywymi trumnami? Czy pan chciałby wsadzić w te wozy piechoty polskich żołnierzy, żeby, nie daj Boże, kiedykolwiek musieli w nich walczyć? Te pieniądze są potrzebne, bo zapóźnienia w polskiej armii są gigantyczne – powiedział Kownacki.– Zgodnie z wyliczeniami ekspertów te 2 proc. PKB to minimum, które potrzeba. Jeśli porównamy z tym wydatki Rosji i USA, to są one dużo większe. Niestety nikt nie zmieni naszego położenia geopolitycznego, jesteśmy między dwoma bardzo silnymi państwami, Niemcami, które rzeczywiście nie są zagrożeniem, i Rosją, która podejmuje działania agresywne – dodał polityk PiS.",,
Agenci GRU objęci sankcjami UE za atak chemiczny w Salisbury,Unia Europejska nałożyła sankcje na agentów rosyjskiego wywiadu odpowiedzialnych za atak chemiczny w Salisbury i próbę zabójstwa Siergieja Skripala. Decyzję podjęli ministrowie spraw zagranicznych 28 krajów na spotkaniu w Brukseli – ustaliła nieoficjalnie brukselska korespondentka Polskiego Radia Beata Płomecka.,"Oficjalnie informacja zostanie ogłoszona w południe, po ukazaniu się w unijnym Dzienniku Urzędowym. Agenci rosyjskiego wywiadu wojskowego to pierwsze osoby, które zostały wpisane na czarną, unijną listę za atak chemiczny w Salisbury. Objęcie sankcjami czterech funkcjonariuszy GRU było możliwe, bo jesienią ubiegłego roku kraje członkowskie uzgodniły regulacje przyspieszające procedury i ułatwiające nakładanie sankcji za użycie broni chemicznej. Dwaj agenci, którzy dziś zostali objęci restrykcjami, są oskarżani przez brytyjski rząd o próbę otrucia Siergieja Skripala w marcu ubiegłego roku, a w Moskwie przedstawiani jako para turystów, która przyleciała zwiedzać Salisbury.  Dwie pozostałe osoby to ich przełożeni – wynika z nieoficjalnych ustaleń brukselskiej korespondentki Polskiego Radia.  Objęcie sankcjami oznacza zakaz wjazdu do Unii i zablokowane aktywa w Europie. Na utworzoną dziś czarną, unijną listę zostało wpisanych także pięć osób odpowiedzialnych za użycie broni chemicznej w Syrii.",,
Fiasko spotkania Putin-Łukaszenka? Pośpieszny powrót prezydenta Białorusi do Mińska,"Drugie w ciągu tygodnia spotkanie liderów Rosji i Białorusi, poświęcone spornym kwestiom w relacjach dwustronnych, odbyło się w sobotę w Moskwie. Z braku oficjalnych komentarzy media ponownie wnioskują, że nie osiągnięto porozumienia.","„Łukaszenka nie dostał od Putina prezentu pod choinkę” – napisał w komentarzu na niezależnym portalu Naviny.by publicysta Alaksandr Kłaskouski, oceniając, że gdyby udało się osiągnąć choć częściowy kompromis, to w Mińsku już „trąbiłyby” o tym państwowe media.Spotkanie, które trwało trzy i pół godziny, zakończyło się bez wystąpień dla prasy. Głosu nie zabrali dotąd także rzecznicy prezydentów. Cytowany przez rosyjskie agencje Putin powiedział wieczorem, że zapraszał Łukaszenkę na mecz hokeja, jednak ten odmówił, wyjaśniając, że spieszy się do Mińska, gdzie czeka go wiele spraw. Rozmowy liderów Rosji i Białorusi były kontynuacją negocjacji z 25 grudnia, w czasie których nie udało się osiągnąć porozumienia, m.in. w kluczowej dla Mińska sprawie ewentualnej rekompensaty w związku z tzw. manewrem podatkowym wprowadzanym przez Rosję. Zapowiedziano natomiast powołanie grupy roboczej ds. dalszej integracji i problemów w relacjach. Rzecznik rosyjskiego prezydenta Dmitrij Pieskow zapowiadał, że sobotnie rozmowy będą dotyczyć realizacji umowy o państwie związkowym z 1999 r. i staną się kolejną okazją do rozmowy na temat „próśb białoruskich partnerów na różne tematy finansowe”. Manewr podatkowy, polegający na stopniowym znoszeniu przez Rosję ceł eksportowych na ropę naftową w ciągu najbliższych pięciu lat, jest główną osią obecnego sporu między dwoma krajami. Ponieważ doprowadzi on do zrównania ceny surowca kupowanego przez Białoruś ze stawką rynkową, Mińsk domaga się od Moskwy rekompensaty. Moskwa daje do zrozumienia, że by dalej wspierać gospodarczo Białoruś, konieczna jest głębsza integracja, a przede wszystkim realizacja obowiązującej od 1999 r. umowy o państwie związkowym. Duża część jej zapisów, takie jak utworzenie wspólnych instytucji państwowych, nie została zrealizowana. Rozpoczynając rozmowy w sobotę, Putin zapowiedział, że chce poruszyć m.in. kwestię działania grupy roboczej ds. dalszej integracji. Jego rzecznik Dmitrij Pieskow zapewnił dziennikarzy, że nie chodzi o „połączenie Rosji i Białorusi w jedno państwo, a tylko w wychodzenie sobie naprzeciw” i rozwijanie relacji w ramach państwa związkowego. Część ekspertów uważa, że warunki stawiane przez Moskwę są taktyką negocjacyjną, która ma usprawiedliwić odmowę dalszego dotowania gospodarki partnera. Pojawiają się jednak głosy zaniepokojenia, mówiące o tym, że Moskwa może planować ograniczanie suwerenności Białorusi - i tak już w dużym stopniu zależnej gospodarczo od Rosji, a nawet jej stopniową „inkorporację”. Media poinformowały, że Łukaszenka z okazji zbliżającego się Nowego Roku podarował Putinowi słoninę i cztery worki kartofli.",,
"„Kupujemy bardzo drogie uzbrojenie, ale chcemy, żeby było najlepsze”","– Jako zwierzchnik Sił Zbrojnych zobowiązuję się, że zrobię wszystko, by Wojsko Polskie było wojskiem NATO na najwyższym światowym poziomie - mówił w środę prezydent Andrzej Duda. Podkreślił też konieczność zakupu samolotów piątej generacji. Wyraził też nadzieję, że Polsce uda się kupić amerykańskie samoloty F-35.","Prezydent i szef MON spotkali się z żołnierzami w 1. Bazie Lotnictwa Transportowego w Warszawie.  – Szef Sztabu Generalnego mocno podkreśla - wyjdźmy ze strefy komfortu, wyjdźmy z koszar, zgadzam się z tym, wyjdźmy z koszar, ćwiczmy mobilność, ale też bądźmy bliżej ludzi - mówił w swoim wystąpieniu prezydent.  – Polacy bardzo się cieszą, widząc swoich żołnierzy, oddychają z ulgą widząc, że żołnierze przyjeżdżają do ich wioski, ich miejscowości, gdzie dawno nie widziano polskich żołnierzy. Dobrze wyposażeni, eleganccy, mówią ludzie, to nie jest to wojsko - podkreślał.  Dodał, że ma nadzieję, iż „to będzie coraz bardziej wojsko XXI wieku, wojsko NATO na najwyższym światowym poziomie”. – Zobowiązuje się wobec państwa, że będę czynił wszystko ze swojej strony jako zwierzchnik Sił Zbrojnych, żeby tak właśnie było - powiedział. „Chcemy, żeby uzbrojenie armii było najlepsze”– Czynimy wszystko, żeby polskie siły zbrojne miały jak najlepiej pod najbardziej prozaicznym względem, tym uposażeniowym. Ale z drugiej strony, żeby polski żołnierz mógł służyć i bronić Rzeczypospolitej jak najwydajniej, jak najlepiej, a zarazem jak najbezpieczniej, czyli żeby był wyposażony w jak najnowocześniejszy sprzęt – mówił prezydent.Jak zauważył, Polska podnosi wydatki za obronność. – Zdecydowaliśmy, że będą one wynosiły nie tylko to zobowiązane w ramach NATO 2 proc. PKB, ale będą podnoszone do 2030 r. do 2,5 proc. A mam nadzieję, że sytuacja gospodarcza pozwoli na to, by stało się to szybciej uda się d o 2024 r. - zapowiedział prezydent.– To są wydatki bardzo potrzebne. Kupujemy uzbrojenie i wyposażenie drogie, może nawet bardzo drogie, ale chcemy, żeby było najlepsze - mówił Andrzej Duda. Podkreślił też konieczność zakupu samolotów piątej generacji. – Chcemy, żeby polskie lotnictwo mogło odejść całkowicie od poradzieckich samolotów. Żeby mogło służyć na najlepszych maszynach, które są na świecie - dodał.Prezydent wyraził też nadzieję, że Polsce uda się kupić amerykańskie samoloty F-35. – To program bardzo ambitny, bardzo kosztowny. Będziemy negocjowali jak najlepsze warunki w tym zakresie - zapewnił. Dodał, że program samolotu F-35, jest programem „o niezwykłej sile modernizacyjnej” dla polskiego lotnictwa i całej armii.– Chciałbym, żebyśmy w ten sposób podnosili poprzeczkę nowoczesności na najwyższy światowy poziom. To musi być nasze dążenie. Chcę, żebyście mogli państwo służyć nie tylko najlepiej ze strony osobistej, ale żebyście służyli w jak najlepszych warunkach: lokalowych, infrastrukturalnych jeżeli chodzi o uzbrojenie. Uważam, że to się zwyczajnie polskiemu żołnierzowi od polskiego państwa należy. Żeby do swojej odwagi, do bohaterstwa, oddania, do codziennego wysiłku służby i pracy dla Rzeczypospolitej dołączył się ten element, że także Rzeczypospolita czyni wszystko co może, żebyście mogli spożytkować swoje zdolności, umiejętności i swoją energię - oświadczył Duda. Życzenia świąteczne od prezydentaDuda prosił zebranych „o przekazanie wyrazów szacunku swoim najbliższym”. Dodał, że dotyczy to zarówno żołnierzy, jak i cywilnych pracowników wojska. Należą się im, mówił, wyrazy szacunku i podziękowania, bo „godzą się na to, by ich najbliżsi służyli, wyjeżdżali na misje zagraniczne, godzą się na to, by wykonywali obowiązek żołnierski, który czasem polega na ryzykowaniu życiem”.Zaznaczył, że zawsze pamięta też o rodzinach tych, który polegli „realizując obowiązek obrony RP poza granicami kraju”. – Im także składam swoje najwyższe wyrazy szacunku i życzenia - powiedział prezydent.",,
Milad Mogharrabian: Polska była moim przeznaczeniem,"Pochodzi z Bandar-e Anzali - irańskiego miasta nad Morzem Kaspijskim, w którym podczas II Wojny Światowej osiedliło się wielu naszych rodaków. Jego babcia uczyła polskie dzieci, a on język polski słyszał od urodzenia. Milad Mogharrabian, 38-letni architekt, malarz i projektant na swój dom wybrał Polskę. Mieszka w Krakowie, a jego prace cieszą się coraz większym zainteresowaniem.","Agnieszka Wasztyl: Milad skąd pomysł, żeby na stałe przeprowadzić się do Polski?  Milad Mogharrabian: Odkąd pamiętam zawsze mnie tu coś ciągnęło. Po raz pierwszy przyjechałem tu w 2011 i przez kilka dni byłem trochę zszokowany tym, co zastałem. W Krakowie poszukiwałem nowoczesności, technologii, w zamian znalazłem się w jednym wielkim muzeum! Przez kilka następnych lat regularnie odwiedzałem Polskę, aż w 2017 roku w końcu się tu przeprowadziłem. I to była dobra decyzja. Dla mnie Kraków to nie tylko duża europejska metropolia. To miasto ma głębię, duszę. Czuję, że mogę tu oddychać pełną piersią. Atmosfera tutaj jest dla mnie wszystkim, dlatego nawet przez myśl mi nie przeszło, aby szukać alternatywy w innych europejskich metropoliach. Wiele podróżowałem po Europie, ale nigdzie nie znalazłem tego, co w Krakowie. Bardzo mi się tu podoba i czuję się jak u siebie. Z Polską dużo mnie też wiąże. Urodziłem się obok polskiego cmentarza. Tak, polskiego cmentarza!  Mam nadzieję, że Polacy pamiętają, że w trakcie II Wojny Światowej mój kraj przyjął wielu  polskich uchodźców z ziem rosyjskich i ci Polacy osiedlili się między innymi w moim rodzinnym mieście -  Bandar-e Anzali. Moja babcia była nauczycielką i  uczyła polskie dzieci. Odkąd pamiętam w rodzinnym domu słyszałem polskie słowa „dzień dobry”, „dziękuję” i „cześć”. Do dziś babcia pamięta te zwroty związane z gościnnością i serdecznością, bo właśnie z takimi zawsze utożsamiała polskie dzieci. AW: Jak to się stało, że zostałeś artystą? Kiedy odkryłeś, że sztuka to twoja pasja?  MM: Chyba nie mogło stać się inaczej. To moje geny! Jeden dziadek był architektem, a drugi artystą-malarzem. Zacząłem malować w wieku 4 lat pod okiem mojego dziadka, który dwa lata później przekazał mnie w ręce innego artysty, którego styl był bardziej modernistyczny. Pod jego skrzydłami rozwinąłem szereg nowych umiejętności. Samodzielnie musiałem dokonywać ocen, dano mi niezależność i możliwość polepszania mojej własnej techniki. Kiedy miałem 16 lat, mój dziadek powiedział: Milad, teraz znasz wiele technik, teraz jesteś malarzem, ale nie artystą – i zniszczył moje ulubione pędzle... Pamiętam jak powiedział, że artysta to ktoś więcej niż tylko malarz i ponad narzędzia ważniejsza jest koncepcja. Potrzebna jest dusza... Chciał mi uświadomić, że jeśli nie będę wkładał duszy w to co robię, to nigdy nie będę prawdziwym twórcą. Po tej rozmowie przestałem malować, zaprzestałem wszystkiego. Nie potrafiłem już nic więcej stworzyć. Ale to był dla mnie prawdziwy przełom, czas do namysłu. Po długim czasie od tego momentu, kiedy dziadek był już bliski śmierci, zacząłem ponownie malować. Przestałem używać płótna i wyszukanych narzędzi, podkładem były zwykłe kartki papieru. Niby nic wielkiego, ale za to o dużo większym znaczeniu i przekazie. Pamiętam, że tuż przed śmiercią dziadek zdążył mi wyznać: Milad, teraz możesz być artystą, znalazłeś idealnie swoją drogę i to właśnie jesteś ty. Teraz niczego nie musisz się obawiać i podążaj tą ścieżką, bo jest to rodzaj wolności, którą sam sobie stworzyłeś i ona ostatecznie ukształtuje Ciebie. I oto jestem. I podążam swoją ścieżką.  AW: Jakie są do tej pory twoje największe sukcesy?  MM: Cóż, trochę niezręcznie jest mówić samemu o tym co się udało osiągnąć. Ale mam na swoim koncie wiele zagranicznych wystaw. Moje prace były wystawiane m.in. w Gruzji, Armenii czy Malezji. Mogę pochwalić się wygraną w konkursie na najlepszego grafika komputerowego w kategorii plakatu teatralnego. Jestem dumny także ze zwycięstwa w konkursie na projekt pod budowę Muzeum Sztuki Nowoczesnej w Bandar-e Anzali. AW: Polska daje artystom możliwości i szanse na rozwój? Znamy się na sztuce?  MM: Zdecydowanie tak. Polacy to miłośnicy sztuki, rozumieją ją i szanują. W Polsce sztukę się wspiera, a nie niszczy. Spotkałem się z dużą otwartością na moje abstrakcyjne spojrzenie na rzeczywistość. Dla Polaków koncept jest ważniejszy niż powierzchowność, gdyż piękno w Polsce łączy się z pięknem duszy – a nie pięknem ciała. Dotychczas spotkałem wyłącznie osoby, które smakują sztukę, a nie tylko ją odbierają. Mój dziadek twierdził, że gdy odczuwasz coś całą duszą, to wtedy jesteś w stanie to zrozumieć i przeanalizować. I dopiero wtedy możesz przenieść to doznanie ze swojego umysłu do rzeczywistości. Dla mnie abstrakcja jest bardziej rzeczywista od samej rzeczywistości i dlatego jestem tutaj – wśród ludzi, którzy z założenia mnie rozumieją i dają mi przestrzeń i możliwości.  AW: Obrazy, rzeźby, grafiki i meble. Nie skupiasz się na jednej dziedzinie, rozwijasz się na wielu polach. Skąd czerpiesz inspiracje?  MM: Pewnie nie będę oryginalny gdy powiem, że pomysły przynosi mi samo życie. Dla mnie sztuka to nie tylko malarstwo, rzeźba czy pięknie zaprojektowane meble. Sztuką jest wszystko co nas otacza. Sztuką jest po prostu życie. Ono przynosi najlepsze pomysły i inspiruje najbardziej. I nigdy inspirować nie przestaje. AW: Założyłeś jedną z pracowni artystycznych w Krakowie, w której można podziwiać, ale także kupić twoje prace. Jakie masz najbliższe plany na przyszłość?  MM: Ambitne (śmiech) Po tych kilku latach spędzonych w Polsce, postanowiłem otworzyć w Krakowie galerię połączoną z kawiarnią. Czuję, że w ten sposób mogę wejść w głębszą interakcję z Polakami i pokazać się szerszemu gronu odbiorców. Chcę to zrobić przy okazji krzyżowania się zmysłów i łączenia smaków. Z początkiem nowego roku zaczną przenikać się doznania. Smaki artystycznie skonfrontują się ze smakami serwowanych potraw. Polacy kiedy pokochają jakiegoś artystę, to wspierają go jak tylko mogą. Wierzę, że ten pomysł wypali. W kawiarni będą wystawione moje prace zarówno jako architekta jak i malarza, rzeźbiarza, grafika komputerowego, projektanta wnętrz i projektanta mody. To miejsce będzie dla ludzi, którzy kochają obcować ze sztuką, patrzeć na nią i z niej jeść. Tak właśnie – jeść. W planach mam również stworzenie własnej zastawy porcelanowej, którą będzie można zamówić razem z pyszną kawą. Ponadto w ramach prowadzonych działań będą organizowane także warsztaty artystyczne z ceramiki, rzeźby i projektowania wnętrz.  AW: Wygląda na to,  że rzeczywiście planujesz w Polsce zapuścić korzenie  MM: Tak, dużo rzeczy mnie tu trzyma. Myślę, że Polska była moim przeznaczeniem. Mam nadzieję, kiedyś będę miał możliwość zaprojektować pomnik przyjaźni między Polską a Iranem zarówno w Krakowie, jak i w Bandar-e Anzali w Iranie. Z szacunkiem, pokojem i miłością możemy stworzyć lepszy świat. Może pewnego dnia stworzymy lepszą rzeczywistość dla kolejnych pokoleń. Czuję pokój, szacunek i miłość w Polsce. Mam nadzieję, że ten kraj stanie się źródłem tego co najważniejsze i będzie w stanie dzielić się tym z całym światem. Jako osoba tu mieszkająca, szanuję polską kulturę i Polaków. Kiedy myślę o Polsce jako o kraju, to mam wrażenie, że jest to część  mojej duszy. Czuję, że jestem częścią Polski. Szanuję Polaków, bo długo cierpieli i walczyli o wolność. I naprawdę jestem dumny z tego, gdy widzę jak Polska dziś wygląda. Jest to wolny kraj pełen możliwości. Szanujcie tę wolność i nigdy nie pozwólcie jej sobie odebrać.",,
Trump buduje drużynę. Kontrowersyjny generał doradcą ds. bezpieczeństwa,"Znany z kontrowersyjnych wypowiedzi amerykański generał w stanie spoczynku Michael Flynn będzie doradcą przyszłego prezydenta USA Donalda Trumpa do spraw bezpieczeństwa narodowego. Natomiast członek Izby Reprezentantów Mike Pompeo zgodził się objąć stanowisko dyrektora Centralnej Agencji Wywiadowczej, a senator Jeff Sessions – prokuratora generalnego.","Generał Michael Flynn kierował Agencją Wywiadu Wojskowego, ale w 2014 roku został zwolniony przez Baracka Obamę. Od tego czasu ostro krytykował urzędującego prezydenta Stanów Zjednoczonych. Generał od początku wspierał w wyborach Donalda Trumpa, był jego głównym doradcą w sprawach międzynarodowych. Stanowisko, które obejmie, należy do najważniejszych w Białym Domu. Michael Flynn uważa, że islam jest polityczną ideologią, a muzułmańscy radykałowie stanowią egzystencjalne zagrożenie dla Ameryki i dla świata.",,
"Powstało konsorcjum, które ma wysłać polską misję naukową na Marsa","Przedstawiciele polskich uczelni, wrocławskiej spółki SatRevolution oraz amerykańskiej firmy Virgin Orbit podpisali w środę w Katowicach porozumienie tworzące konsorcjum, które planuje wysłać polskiego satelitę na Marsa i jego księżyce. Według zapowiedzi, przedstawionych podczas konferencji Impact mobility rEVolution'19, polski bezzałogowy satelita, wyposażony w stworzoną w Polsce aparaturę, miałby zostać wystrzelony w 2022 r.","– Budujmy ten niesamowity polski program kosmiczny – zaapelował podczas konferencji prasowej menedżer projektu Artur Chmielewski, na co dzień pracujący w NASA.– Satelita będzie polskiej produkcji, aparatura na pokładzie będzie przeważnie polska, a planowanie, zarządzanie misją przy współpracy z Polakami wezmą na siebie Amerykanie, bo oni mają w tym doświadczenie – powiedział dyrektor naukowy przedsięwzięcia prof. Jan Dziuban z Politechniki Wrocławskiej.– Przewidujemy obecnie pakiet czterech instrumentów, które będą polskie. Przewidujemy, że cały satelita zostanie zrobiony w Polsce, do niego elektronika, łączność, zarządzanie, mikroprocesory, oprogramowanie, struktura mechaniczna, to jest naszą ambicją – dodał naukowiec.Satelita ma więc unieść na pokładzie system obserwacyjny, który zrobi zdjęcia Marsa i – prawdopodobnie – jego księżyca, Fobosa. Na Marsa mają też polecieć polskie czujniki podczerwieni, które posłużą do mierzenia temperatury badanych obiektów; spektometr, który umożliwi pomiary ciśnienia w atmosferze oraz mikrosystem biologiczny – kiełkująca roślina lub grzyby glebotwórcze.  Wstępne prace przeprowadzone przez konsorcjum wykazały, że satelita o masie mniejszej niż 50 kg może być wykorzystywany do przeprowadzenia szerokiego zakresu badań naukowych, takich jak: obrazowanie satelitarne Marsa i jego księżyca Fobosa, analiza marsjańskiej atmosfery, a nawet poszukiwanie podziemnych pokładów wody.Trzonem konsorcjum są czołowe uczelnie techniczne i przyrodnicze w Polsce: Politechnika Wrocławska, Akademia Górniczo-Hutnicza w Krakowie, Politechnika Warszawska, Politechnika Gdańska, Politechnika Poznańska, Politechnika Łódzka, Katolicki Uniwersytet Lubelski oraz Uniwersytet Przyrodniczy we Wrocławiu.Wrocławska spółka SatRevolution, specjalizująca się w rozwiązaniach satelitarnych, będzie przede wszystkim odpowiedzialna za projekt oraz produkcję satelity i zapewni podstawowe podsystemy. W kwietniu tego roku SatRevolution wysłał na orbitę Światowida, pierwszego polskiego satelitę obserwacyjnego.– Polscy naukowcy i inżynierowie są gotowi, żeby opracować pierwszą międzyplanetarną misję naukową z wykorzystaniem satelity w rozmiarze CubeSat. Taka misja ożywi polski sektor kosmiczny i zaznaczy jego pozycję na arenie międzynarodowej, a sam projekt przyspieszy rozwój małych satelitów i lekkich technologii kosmicznych. Chcemy, żeby Polska była krajem, słynącym z małych statków międzyplanetarnych – powiedział prezes SatRevolution Grzegorz Zwoliński.",,
Centrum i skrajna prawica w drugiej turze wyborów we Francji,Centrysta Emmanuel Macron i szefowa Frontu Narodowego Marine Le Pen zwyciężyliby w pierwszej turze francuskich wyborów prezydenckich.,Najnowszy sondaż opublikował Kantar Sofres-Onepoint. Emmanuel Macron i szefowa Frontu Narodowego Marine Le Pen zdobywają w nim dokładnie taki sam odsetek głosów – 26 procent. Kandydat prawicy Francois Fillon zająłby trzecie miejsce z 17 proc. głosów i zostałby wyeliminowany z wyścigu prezydenckiego.Kolejne miejsca w tym sondażu zajęli socjalista Benoit Hamon i kandydat skrajnej lewicy Jean-Luc Melenchon – obaj po 12 procent.,,
Prezydenci Ukrainy i Polski omówili spotkanie tzw. czwórki normandzkiej,"Prezydenci Polski i Ukrainy, Andrzej Duda i Wołodymyr Zełenski, rozmawiali w piątek telefonicznie. Poruszyli temat niedawnego spotkania tzw. czwórki normandzkiej ws. konfliktu w Donbasie, a także kwestii historycznych – poinformował szef gabinetu prezydenta Krzysztof Szczerski.","Rozmowa odbyła się z inicjatywy strony ukraińskiej, a jej głównym tematem było spotkanie przywódców państw tzw. czwórki normandzkiej: Francji, Niemiec, Ukrainy oraz Rosji.  Do szczytu w tzw. formacie normandzkim, poświęconego kwestii uregulowania konfliktu zbrojnego w Donbasie, doszło 9 grudnia w Paryżu. Było to pierwsze posiedzenie tzw. czwórki normandzkiej na najwyższym szczeblu od 2016 roku i pierwsza okazja do bezpośredniej rozmowy nowego prezydenta Ukrainy Wołodymyra Zełenskiego z prezydentem Rosji Władimirem Putinem.    Gospodarzem spotkania był prezydent Francji Emmanuel Macron, wzięła w nim udział też kanclerz Niemiec Angela Merkel. Konflikt w Donbasie trwa od wiosny 2014 roku. W rezultacie walk sił ukraińskich z prorosyjskimi separatystami zginęło ponad 13 tys. osób.   – Prezydent Duda chciał poznać opinię prezydenta Zełenskiego dotyczącą przebiegu obrad. Prezydent Ukrainy przekazał swoją ocenę rozmów i ich efektów, a także ocenę stanu bezpieczeństwa na wschodzie kraju – powiedział Szczerski.   Rozmowa nawiązywała też do faktu, że w 2022 roku Polska będzie przewodniczyła OBWE. – W tym kontekście istotna była wymiana opinii na temat polskich priorytetów – powiedział szef gabinetu prezydent RP.   Dodał, że „prezydent Zełenski podziękował za polskie wsparcie dla podtrzymania warunków niezbędnych do tego, by pokój był przywrócony, czyli przede wszystkim integralności terytorialnej Ukrainy”. Zaznaczył, że obaj prezydenci podkreślili konieczność przestrzegania prawa międzynarodowego.  Kwestie historyczne    Szczerski poinformował, że w czasie rozmowy Andrzej Duda pozytywnie odnotował fakt odblokowania przez Ukrainę ekshumacji żołnierzy Wojska Polskiego.   – Prezydenci zgodzili się, że ważne jest, by stwarzać pozytywne fakty, jeżeli chodzi o kwestie historyczne między Polską a Ukrainą. Trzeba całego szeregu pozytywnych wydarzeń, które przywrócą normalny bieg tym sprawom – powiedział minister. Jak dodał, „należy mieć nadzieję, że odblokowanie ekshumacji będzie pierwszym korkiem w tym kierunku”. W trakcie oficjalnej wizyty w Polsce w końcu sierpnia br. prezydent Ukrainy wyraził gotowość do odblokowania prac poszukiwawczych szczątków polskich ofiar konfliktów pogrzebanych w jego kraju. Prace te zostały zablokowane w 2017 r. po demontażu pomnika UPA w Hruszowicach na Podkarpaciu.   Na początku listopada odbyło się 28. posiedzenie Komitetu Konsultacyjnego prezydentów Polski i Ukrainy. Ze strony polskiej w rozmowach uczestniczył Krzysztof Szczerski, ze strony ukraińskiej – zastępca szefa biura prezydenta Ihor Żowkwa.    Podczas spotkania Żowkwa przekazał na ręce Szczerskiego zgodę ukraińskiego Ministerstwa Kultury, Sportu i Młodzieży na rozpoczęcie prac poszukiwawczych w dwóch miejscach pochówku żołnierzy Wojska Polskiego, poległych w 1939 roku pod Lwowem.  Starania Polski na rzecz Ukrainy   Szef gabinetu prezydenta RP poinformował ponadto, że Wołodymyr Zełenski ponowił zaproszenie dla Andrzeja Dudy do złożenia wizyty. Według Szczerskiego, jest duże prawdopodobieństwo, iż dojdzie do niej w pierwszych miesiącach 2020 roku.   Biuro prezydenta Ukrainy poinformowało w piątek po rozmowie obu prezydentów, że „szef państwa (ukraińskiego) podziękował Andrzejowi Dudzie za aktywne stanowisko Polski na rzecz poparcia integralności i suwerenności Ukrainy”.    „Prezydent Polski zaznaczył, że jego kraj nadal będzie opowiadał się za kontynuacją nacisków sankcyjnych wobec Federacji Rosyjskiej do pełnej realizacji porozumień mińskich (w sprawie Donbasu) i odnowienia suwerenności Ukrainy” – poinformowało biuro Zełenskiego.   Bezpieczeństwo energetyczne i inicjatywy międzynarodowe   Prezydenci rozmawiali także o bezpieczeństwie energetycznym. Zełenski poinformował Dudę o toczących się rozmowach na temat nowego kontraktu na tranzyt rosyjskiego gazu przez ukraińskie rurociągi na Zachód.",,
Norwegia zakazuje noszenia burek,"Norweski parlament przyjął ustawę, która zakazuje jakiegokolwiek typu ubiorów, które zakrywają, choćby częściowo, twarz, w tym burek i nikabów. Przepis będzie obowiązywał we wszystkich szkołach, w tym w placówkach dla imigrantów. Nowe prawo dotyczy zarówno nauczycieli, jak i uczniów.","Projekt ustawy został przedstawiony przez rząd pod koniec marca. Minister finansów, a zarazem przewodniczący Partii Postępu Siv Jensen uzasadniał ten krok potrzebą życia w „społeczeństwie otwartym, którego mieszkańcy nie zasłaniają swych twarzy”.Wprowadzając to prawodawstwo Norwegia stała się pierwszym krajem skandynawskim, narzucającym tego typu przepisy także w szkolnictwie. Z kolei w Danii przyjęto ostatnio ustawę, która zabrania noszenia w przestrzeni publicznej pełnych burek, zasłaniających całe ciało. Przedstawiony przez centroprawicowy rząd projekt ustawy uzyskał poparcie również ze strony dwóch innych głównych sił w parlamencie: socjaldemokratów i Partii Ludowej. Na ograniczenie bądź całkowity zakaz noszenia burek zdecydowało się już kilkanaście europejskich państw. Pierwszym z nich była Francja, w której odpowiednia ustawa weszła w życie w kwietniu 2011 r. W kolejnych latach dołączyły do niej m.in.: Belgia, Holandia, Niemcy, Hiszpania, Włochy, Szwajcaria.",,
Donald Trump rozważa wprowadzenie zakazu uderzającego w Huawei i ZTE,"Prezydent Donald Trump rozważa wprowadzenie po nowym roku nadzwyczajnego rozporządzenia związanego z bezpieczeństwem narodowym – podała Agencja Reutera, powołując się na trzy źródła w amerykańskiej administracji. Na mocy dokumentu amerykańskie firmy nie mogłyby korzystać ze sprzętu telekomunikacyjnego wyprodukowanego przez dwa chińskie koncerny – Huawei i ZTE.","Amerykańskie władze już wcześniej starały się uniemożliwić ekspansję chińskich gigantów telekomunikacyjnych na swoim rynku, tłumacząc to obawami o bezpieczeństwo gromadzonych danych. Obydwie firmy podlegają chińskiemu prawu, a to stanowi, że w razie konieczności muszą one udostępnić władzom Chin wszelkie informacje.Amerykanie uważają, że sprzęt Huawei i ZTE może służyć do szpiegowania obywateli USA. W sierpniu tego roku w USA przyjęto rozporządzenie, które zakazuje instytucjom administracji państwowej korzystania ze sprzętu dwóch chińskich firm. Prezydent Trump miałby na początku stycznia wprowadzić nowe regulacje w oparciu o Ustawę o Międzynarodowych Nadzwyczajnych Uprawnieniach Gospodarczych USA, która daje prezydentowi możliwość ingerencji w rynek w odpowiedzi na zagrożenia dla bezpieczeństwa narodowego.",,
